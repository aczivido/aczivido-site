<html>
<head>
<title>Stemma Brivio: un affresco ritrovato</title>
<link href="/acz.css" rel="stylesheet" type="text/css">

<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body>
<table width="100%" border="0" cellspacing="0" cellpadding="0">
  <tr>
    <td align="left" valign="top" bgcolor="#005A87"><img src="/log1.png" width="590" height="97"></td>
  </tr>
  <tr>
    <td align="left" valign="top"><img src="/log2.png" width="100%" height="20"></td>
  </tr>
  <tr>
    <td align="right" valign="top" bgcolor="#005A87"><img src="/attivita/image/persone.jpg" width="103" height="48"><img src="/attivita/image/iniziative.png" width="277" height="48"></td>
  </tr>
  <tr>
    <td align="left" valign="top"><img src="/log3.png" width="100%" height="20"></td>
  </tr>
  <tr>
    <td align="left" valign="top" bgcolor="#005A87">&#xA0;</td>
  </tr>
</table>
<table width="100%" border="0" cellpadding="0" cellspacing="0" bgcolor="#005A87">
  <tr>
    <td width="30%" align="left" valign="top"><img src="/attivita/image/set1992.png" width="278" height="20"><br>
      <table width="100%" border="0" cellspacing="0" cellpadding="0">
        <tr>
          <td align="center" valign="top">&#xA0;</td>
        </tr>
        <tr>
          <td align="center" valign="top"><img src="image/affresco2.jpg" width="119" height="79"></td>
        </tr>
        <tr>
          <td align="center" valign="top">&#xA0;</td>
        </tr>
        <tr>
          <td align="center" valign="top"><img src="image/affresco1.jpg" width="119" height="99"></td>
        </tr>
        <tr>
          <td align="center" valign="top">&#xA0;</td>
        </tr>
        <tr>
          <td align="center" valign="top"><img src="image/affresco3.jpg" width="119" height="131"></td>
        </tr>
      </table>
    <br></td>
    <td width="70%" align="left" valign="top"><table width="98%" border="0" cellpadding="0" cellspacing="5" bgcolor="#B9DCFF">
      <tr>
        <td align="left" valign="top"><p><strong>Stemma Brivio: un affresco ritrovato</strong><br>
          Zivido, sabato 19 settembre 1992, &quot;Un affresco ritrovato&quot;. Inaugurazione del restauro di un antico stemma nobiliare dei marchesi Brivio Sforza finanziato dal Lions Club San Giuliano-San Donato Milanese. Presenti: il Console Generale di Svizzera, il Console Generale di Francia; il presidente dell&apos;Associazione Culturale Zivido, Pierino Esposti; il Dr. Sergio Girardi Governatore dei lions per la Lombardia; il Sindaco di San Giuliano Milanese Virginio Bordoni.</p></td>
      </tr>
      <tr>
        <td align="left" valign="top"><p><strong>Rassegna Stampa</strong><br>
              Fu in occasione della rievocazione storica in costume &quot;Ritornano i Giganti&quot; a Zivido del settembre 1991 che il Lions Club San Giuliano-San Donato Milanese ufficialmente espresse la volont&#xE0; di intervenire finanziariamente per la salvezza del borgo storico di Zivido iniziando dal restauro conservativo di un affresco raffigurante lo stemma nobiliare della casata Brivio-Sforza.<br>
              L&apos;impegno fu seriamente e sollecitamente onorato, infatti sabato 19 settembre scorso alla presenza di un folto pubblico, delle Autorit&#xE0; cittadine, del Dr. Sergio Girardi Governatore dei Lions per la Lombardia, del Console Generale di Svizzera e Francia, si &#xE8; svolta la cerimonia ufficiale dello scoprimento e consegna alla comunit&#xE0; dell&apos;affresco restaurato, cerimonia che una troupe della Televisione svizzera ha interamente registrato. &quot;Noi siamo stati un po&apos; conquistati come Lions dall&apos;Associazione Culturale Zivido - ha detto il Dr. Romano Tronconi nel suo intervento - che ci ha sospinto ad interessarci del problema inerente il recupero del borgo antico di Zivido. Abbiamo perci&#xF2; voluto cominciare da questo affresco, dopo esserci attentamente interrogati, sebbene si trovi su una casa cadente, come cadente &#xE8; purtroppo l&apos;intero borgo, consapevoli che questo luogo ha un passato di grande importanza non solo per la comunit&#xE0; locale ma anche europea, in special modo per gli svizzeri ed i francesi.<br>
              A Zivido il 13 e 14 settembre 1515 si svolse un cruento scontro armato per la conquista del Ducato di Milano, passato alla storia come &quot;Battaglia dei Giganti&quot; o &quot;di Marignano&quot;, durante il quale morirono circa 12.000 fra francesi e svizzeri e proprio da questo epico fatto d&apos;arme nacque la secolare neutralit&#xE0; elvetica. Quindi, con questo restauro che &#xE8; un piccolo tassello, i Lions di San Giuliano-San Donato Milanese hanno voluto ulteriormente e concretamente sensibilizzare la Autorit&#xE0; francesi e svizzere, oltre alle italiane, sul problema Zivido. L&apos;Amministrazione comunale sangiulianese ha intanto provveduto ad adeguare i propri strumenti urbanistici in modo da poter consentire il recupero dello storico borgo ed evitare possibili manovre speculative da parte di altri.<br>
              Lo scorso anno, in occasione della rievocazione storica in costume, ci fu da parte svizzera una dichiarazione d&apos;intenti che faceva ben sperare nella possibilit&#xE0; di interventi concreti a Zivido. Anche la Francia non pu&#xF2; rimanere insensibile a questo luogo nelle cui vicinanze Francesco I&#xB0; volle far erigere un grandioso monastero ed una Chiesa dedicati alla Vittoria, conseguenza del voto fatto durante la battaglia. Ora noi crediamo che non vi sia vittoria pi&#xF9; grande, oggi, dell&apos;unificazione europea e siamo convinti che la realizzazione, qui a Zivido e per validi motivi, di un grande centro di cultura e di storia, non disgiunto dal recupero urbanistico-architettonico, rappresenti un messaggio concreto di grande levatura per l&apos;Europa tutta. Come Lions stiamo partecipando concretamente a questa impresa e ci siamo attivati anche attraverso la stampa e la televisione disponibili in ogni momento ad interporre i nostri buoni uffici affinch&#xE8; le Autorit&#xE0; cittadine, francesi, svizzere e la Propriet&#xE0; si incontrino per avviare un serio progetto di intervento. Siamo certi che il Governo svizzero, per primo, non lascer&#xE0; inascoltato questo nostro appello&quot;.<br>
          (&quot;Da Svizzera e Francia a Zivido di S. Giuliano per la battaglia dei giganti&quot;, di Pierino Esposti, da Il Cittadino, 28 settembre 1992)</p></td>
      </tr>
    </table>
      <table width="98%" border="0" cellspacing="0" cellpadding="0">
        <tr>
          <td><p>&#xA0;</p></td>
        </tr>
      </table>
      </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="left" valign="top"><img src="/log2.png" width="100%" height="20"></td>
  </tr>
  <tr>
    <td align="left" valign="top" bgcolor="#005A87">&#xA0;</td>
  </tr>
  <tr>
    <td align="left" valign="top"><img src="/log3.png" width="100%" height="20"></td>
  </tr>
</table>
<p class="piepagina"><a href="mailto:webmaster@aczivido.net">webmaster@aczivido.net</a></p>
</body>
</html>
