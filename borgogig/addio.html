<html>
<head>
<title>Addio ... Zivido</title>
<link href="/acz.css" rel="stylesheet" type="text/css">
<meta http-equiv="Content-Type" content="text/html; charset=utf-8">
<meta name="GENERATOR" content="OpenOffice.org 2.0  (Win32)">
<meta name="AUTHOR" content="Luigi Cavazzin">
<meta name="CREATED" content="20071018;17280000">
<meta name="CHANGEDBY" content="Plant">
<meta name="CHANGED" content="20071018;17280000">
<style type="text/css">
<!--
.Stile1 {
	font-family: Verdana, Arial, Helvetica, sans-serif;
	font-size: 12px;
	color: #FFFFFF;
}
-->
</style>

<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body dir="LTR">
<table width="100%" border="0" cellpadding="0" cellspacing="0" bgcolor="#005A87">
  <tr>
    <td width="70%" align="left" valign="top"><a href="/index.html"><img src="/log1.png" width="590" height="97" border="0"></a></td>
    <td width="30%" align="center" valign="middle"><span class="Stile1">agenzia di informazione<br>
della<br>
Associazione Culturale Zivido</span></td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="left" valign="top"><img src="/log2.png" width="100%" height="20"></td>
  </tr>
  <tr>
    <td align="right" valign="top" bgcolor="#005A87"><img src="/borgogig/image/borgogig.png" width="288" height="47"></td>
  </tr>
  <tr>
    <td align="left" valign="top"><img src="/log3.png" width="100%" height="20"></td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td bgcolor="#005A87"><p>&#xA0;</p></td>
  </tr>
</table>
<table width="100%" border="0" cellpadding="0" cellspacing="0" bgcolor="#005A87">
  <tr>
    <td width="30%" align="left" valign="top"><table width="100%" border="0" cellspacing="0" cellpadding="0">
        <tr>
          <td align="center" valign="top"><img src="image/pierino.jpg" width="60" height="68"></td>
        </tr>
      </table>
        <img src="/log4.png" width="100%" height="1183"></td>
    <td width="70%" align="left" valign="top"><table width="98%" border="0" cellpadding="0" cellspacing="0" bgcolor="#62B0FF">
      <tr>
        <td width="5%" bgcolor="#FFD900">&#xA0;</td>
        <td width="2%">&#xA0;</td>
        <td width="92%"><p><strong>Addio ...Zivido</strong></p></td>
      </tr>
    </table>
      <table width="98%" border="0" cellpadding="0" cellspacing="5" bgcolor="#B9DCFF">
        <tr>
          <td align="left" valign="top"><p>              di Pierino Esposti - 22.10.2007<br>
              <br>
              La voce, sussurrata, girava da anni ma nessuno sapeva dare informazioni precise. L&apos;ultimo tratto di case, in via Corridoni a Zivido a sinistra guardando la chiesetta, sarebbero state coinvolte in un progetto edilizio.<br>
              Il centro storico della frazione &#xE8; tutelato ed ogni intervento deve rispettare precise disposizioni. Per maggior chiarezza mi sono rivolto all&apos;assessore Stefanoni, competente istituzionalmente, ma dopo un mese abbondante (gennaio 2007) di attesa davanti al suo ufficio in Comune, dell&apos;assessore neppure l&apos;ombra.<br>
              <span class="citazione">&quot;Non c&apos;&#xE8; in questo momento&quot;</span>; <span class="citazione">&quot;E&apos; in giro, ... arriver&#xE0;&quot;</span>; <span class="citazione">&quot;Dovrebbe esserci, ... oggi &#xE8; il giorno di ricevimento del pubblico&quot;</span>.<br>
              Allora sono andato al suo studio professionale, ma anche l&#xEC; non c&apos;era.<br>
              <span class="citazione">&quot;Desidera?&quot;</span> mi ha domandato l&apos;impiegato.<br>
              <span class="citazione">&quot;Sono il presidente dell&apos;Associazione Culturale Zivido ed ho urgente necessit&#xE0; di conferire con l&apos;assessore per avere chiarimenti sul cantiere aperto in via Corridoni. Mi faccia la cortesia, le lascio il numero del mio cellulare. Dica all&apos;assessore di richiamarmi appena libero per fissare un incontro. Grazie e buongiorno&quot;</span>.<br>
              Oggi &#xE8; il 22 ottobre 2007 ed il mio cellulare ancora tace.<br>
              Nel frattempo si muovevano anche alcuni cittadini di Zivido, residenti a &quot;La Corte Lombarda&quot; i quali constatavano che la nuova costruzione prevista nel progetto edilizio toglieva loro luce e aria ed inviavano una e-mail al Sindaco ed all&apos;Assessore (31 gennaio 2007)<br>
              La risposta, dell&apos;Ufficio Relazioni con il Pubblico di San Giuliano Milanese, arriva, via e-mail, il 20 marzo 2007 e nella quale si legge: <span class="citazione">&quot;Gent.le Sig. (...) <br>
              Il Settore Tecnico ha trasmesso la seguente risposta che provvediamo a inoltrarLe:<br>
              L&#x2019;area in questione &#xE8; un&#x2019;area residenziale inserita all&#x2019;interno della zona A di Zivido (centro storico). Sin dal 1994 l&#x2019;area &#xE8; edificabile (non dal 2003), e quindi ben prima del 1998, l&#x2019;anno in cui &#xE8; stata realizzata la lottizzazione denominata &#x201C;La Corte Lombarda&#x201D; oltre che presumibilmente l&#x2019;anno in cui Lei &#xE8; andata a viverci.<br>
              Per attuare interventi tesi alla tutela del territorio e al reperimento di spazi pubblici per la collettivit&#xE0; (proprio in antitesi con la solita &#x201C;legge del profitto&#x201D;), nel 1997 l&#x2019;Amministrazione Comunale ha approvato una variante per far rientrare l&#x2019;area in questione all&#x2019;interno del centro storico, mentre prima era classificata semplicemente in zona B1. In pratica, l&#x2019;intervento edilizio &#xE8; stato assoggettato a Piano di Recupero, e non a semplice Concessione Edilizia come prima, sotto lo stretto controllo del Consiglio Comunale e della Sovrintendenza per i Beni Architettonici e per il Paesaggio.<br>
              L&#x2019;intervento in atto &#xE8; quindi conforme alle previsioni del Piano Regolatore Generale vigente e delle norme in materia edilizia: le distanze delle nuove costruzioni dalle abitazioni esistenti sono state rispettate e regolarmente autorizzate, e le altre costruzioni in programma, come Lei le definisce, non sono altro che la ristrutturazione degli edifici esistenti, con lievi modifiche di sagoma e posizione.<br>
              Concludendo, l&#x2019;intervento dell&#x2019;Amministrazione Comunale sull&#x2019;area in questione &#xE8; stato mirato alla riqualificazione dell&#x2019;ultimo tratto del borgo di Zivido, con il recupero della cascina senza ulteriori incrementi volumetrici attraverso un attento Piano di Recupero concordato con la Soprintendenza e garantendo alla collettivit&#xE0; nuovi spazi, particolarmente richiesti nella zona.<br>
              Distinti saluti&quot;</span><br>
              Le spiegazioni ricevute lasciano per&#xF2; poco soddisfatti i cittadini. Alcuni passaggi meritano maggiori chiarimenti. Per questo motivo, nel corso dell&apos;assemblea pubblica dell&apos;Associazione di Quartire &quot;PromoZivido&quot;, tenutasi il 27 marzo 2007, chiedo personalmente all&apos;Assessore Zambarbieri (che ha la delega alle Frazioni Cittadine) presente in compagnia dell&apos;Assessore Salvato, cosa intende l&apos;Amministrazione quando scrive: &quot;...<span class="citazione">le altre costruzioni in programma</span> ... <span class="citazione">non sono altro che la ristrutturazione degli edifici esistenti, con lievi modifiche di sagoma e posizione&quot;.</span> <strong><a href="/borgogig/image/grazzani/album/index.html">(a tal proposito vale la pena di guardare le foto)</a></strong><br>
              L&apos;Assessore Zambarbieri prende nota e cerca di tranquillizzarmi dicendo che mi riferir&#xE0;. Oggi &#xE8; sempre il 22 ottobre 2007 ed attendo fiducioso. Anche &quot;PromoZivido&quot; si attiva e chiede un incontro al Sindaco Marco Toni ed all&apos;Assessore Stefanoni. La richiesta di incontro con il Sindaco viene ripetuta via e-mail il 14 ottobre 2007 da parte del presidente della &quot;PromoZivido&quot;. Silenzio totale.<br>
              Stanco di attendere risposte accettabili, un cittadino di Zivido spedisce al Sindaco una raccomandata con ricevuta di ritorno datata 18 ottobre 2007 che qui riporto:<br>
              <span class="citazione">&quot;Lottizzazione e recupero corte &#x201C;Grazzani&#x201D; 1&#xB0; e 2&#xB0; lotto cantiere Via Corridoni<br>
              Egr. Sig. Sindaco,<br>
              Con la presente vorrei sottoporle alcuni quesiti, ai quali Lei sicuramente potr&#xE0; dare una risposta conclusiva essendo parte interessata, quale firmatario delle necessarie approvazioni.<br>
              Premesso che si lasciano i cittadini per 10 mesi senza nessuna possibilit&#xE0; di avere un chiarimento dalle cosiddette autorit&#xE0;, che sono oberate da impegni evidentemente pi&#xF9; importanti, malgrado anche l&#x2019;interessamento delle Associazioni Promozivido (Sig. Antonio Vitetta) e Associazione Culturale Zivido (Sig. Pierino Esposti).<br>
              Siamo al 17 ottobre 2007:<br>
              Stato di fatto<br>
              Il primo lotto &#xE8; stato ultimato (costruendo sotto terra sino al confine; vedete voi se &#xE8; lecito) con nuove realizzazioni discutibili fin che si vuole, ma sono state applicate &#x201C;molto bene&#x201D; la legge e le norme. Avremo pertanto felicemente un bel posteggio e sette famiglie saranno senza sole.<br>
              Ora dovranno partire i lavori del secondo lotto, opere da Voi definite ristrutturazioni e recupero.<br>
              La risposta del comune del 20 marzo 2007 &#xE8; estremamente evasiva in quanto avete in sostanza scritto che gli interventi:<br>
&#x201C;non sono altro che la ristrutturazione degli edifici esistenti, con lievi modifiche di sagoma e posizione&#x201C;<br>
              Inoltre<br>
&#x201C;con il recupero della cascina senza ulteriori incrementi volumetrici&#x201C;<br>
              ci&#xF2; non corrisponde alla realt&#xE0;<br>
              Non si tratta di ristrutturazione ma di una demolizione con realizzazione di un nuovo fabbricato con cubature ed altezza completamente differenti, in una posizione differente e pi&#xF9; addossata alle case esistenti!!!!<br>
              Quindi non conforme a quanto dichiarate.<br>
              Per questo abbiamo tentato di avere una risposta e delucidazione in tutti questi mesi dal Comune. Dobbiamo aspettare che i lavori siano finiti??<br>
              Certamente NO!!! Non intendiamo accettare questa situazione.<br>
              Chiediamo una risposta concreta possibilmente prima che i lavori siano finiti e anche, possibilmente, una verifica tecnica prima di cominciare a distruggere tutto.<br>
              Rimango a Sua disposizione anche per un gradito incontro e Le porgo cordiali saluti&quot;.</span><br>
              Le coclusioni preferisco lasciarle al lettore. Spero solo che non si faccia vivo il solito povero di spirito che accusi, oltre me, anche altri cittadini di voler &quot;buttare tutto in politica&quot;.</p></td>
        </tr>
    </table>
      <table width="100%" border="0" cellspacing="0" cellpadding="0">
        <tr>
          <td><p>&#xA0;</p></td>
        </tr>
      </table>
    </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="left" valign="top"><img src="/log2.png" width="100%" height="20"></td>
  </tr>
  <tr>
    <td align="left" valign="top" bgcolor="#005A87">&#xA0;</td>
  </tr>
  <tr>
    <td align="left" valign="top"><img src="/log3.png" width="100%" height="20"></td>
  </tr>
</table>
<p class="piepagina"><a href="mailto:daniele.esposti@gmail.com">pierino.esposti@gmail.com</a></p>
</body>
</html>
