<html>
<head>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<meta name="GENERATOR" content="Microsoft FrontPage 3.0">
<title>la strategia del Trivulzio</title>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="750">
  <tr>
    <td align="right" valign="bottom" width="100%">
      <p align="right"><font color="#0000FF" size="2" face="Verdana, Arial, Helvetica, sans-serif"><em><b>La Battaglia
        sui libri</b></em></font>
    </p></td>
  </tr>
</table>
<table border="0">
  <tr>
    <td></td>
  </tr>
</table>
<table border="0" width="750">
  <tr>
    <td valign="top" width="20%">
      <p><font color="#800000" size="2" face="Verdana, Arial, Helvetica, sans-serif"><strong><b>Giuseppe
        Gerosa<br>
        Brichetto</b></strong></font>
      </p><p><font color="#800000" size="2" face="Verdana, Arial, Helvetica, sans-serif"><em><strong><b>La
        Battaglia di<br>
        Marignano, uomini<br>
        e tempi delle<br>
        calate dei francesi<br>
        sul ducato di Milano<br>
        </b></strong></em></font></p>
      <p><font color="#800000" size="1" face="Verdana, Arial, Helvetica, sans-serif"><strong><b>Milano,
        1965</b></strong></font>
    </p></td>
    <td valign="top" width="80%">
      <p align="JUSTIFY"><font face="Verdana, Arial, Helvetica, sans-serif" size="2"><b>La
        strategia del Trivulzio</b><br>
        <br>
        </font><font face="Verdana, Arial, Helvetica, sans-serif" size="1">&#xA0;&#xA0;&#xA0;&#xA0;
        E&apos; stato scritto che la battaglia di Marignano fu un capolavoro di strategia
        del maresciallo Trivulzio e nulla c&apos;&#xE8; di pi&#xF9; vero di questa
        affermazione. Gi&#xE0; lo stratagemma messo in atto per la passata delle
        Alpi con la conseguente cattura di Prospero Colonna e la ritirata degli
        Svizzeri dai loro appostamenti pedemontani era scaturito dalla sagacia
        e dalla astuzia del famoso condottiero milanese, a cui non si pu&#xF2;
        fare altro che il grave torto di avere messo la sua bravura al servizio
        delle armi straniere.<br>
        Il Re di Francia era circondato da uno stuolo di capitani, alcuni dei
        quali anche divennero famosi specialmente per episodi di valore personale;
        si pu&#xF2; per&#xF2; presumere che in fatto di condotta della guerra
        e di esperienza tattica, il Trivulzio primeggiasse fra tutti i consiglieri
        del Re.<br>
        La scelta di Melegnano come base di attacco a Milano fu evidentemente
        dettata dalla preoccupazione di impedire il congiungimento all&apos;esercito
        ducale delle forze del Cardona e quelle papali che si trovavano sul Po;
        d&apos;altronde la zona a nord di Milano verso Monza e Como, come gi&#xE0;
        &#xE8; stato detto pi&#xF9; sopra, venne volutamente lasciata scoperta
        per favorire l&apos;uscita degli Svizzeri, o meglio di quella parte degli Svizzeri
        che avevano una voglia matta di tornare ai loro monti; come effettivamente
        fecero dopo la fatale giornata.<br>
        Fu indubbiamente un progetto del Trivulzio il portare l&apos;armata francese
        in posizione di battaglia in quella striscia di terra che partendo da
        Melegnano si stende verso nord fra lo stradale ed il fiume Lambro. Era
        Ser Jacopo il Mugnaio (come lo chiamava per disprezzo Lodovico il Moro),
        l&apos;uomo che si intendeva di rogge e di mulini e ne conosceva bene vantaggi
        e svantaggi per una battaglia. I grossi fossati e la minuta rete di canali
        di irrigazione rappresentavano &#xE8; ben vero un ostacolo alle cariche
        della cavalleria, ma ne costituivano uno ben pi&#xF9; forte per le fanterie
        attaccanti.<br>
        Si vide bene a cose fatte quello che fu per gli Svizzeri il disastro finale,
        quando il Trivulzio fece rompere gli arfini e si allag&#xF2; il campo
        di battaglia al punto, che le bande lanciate all&apos;attacco con le loro lunghe
        picche rimasero paralizzate dal fango e dall&apos;acqua.<br>
        Questa fascia di terra da Melegnano a San Donato, fra il Lambro e lo stradale
        lodigiano e tutte le localit&#xE0; che abbiamo nominato erano in propriet&#xE0;
        della casa Brivio, come quasi tutte lo sono tuttora dei discendenti di
        tale illustre famiglia, particolarmente il villaggio che fu al centro
        degli episodi pi&#xF9; cruenti, il quale conserva ancora le vestigia
        del suo vecchio castello, cos&#xEC; come era in quel fatale anno 1515.</font></p>

</td>
  </tr>
</table>
<hr size="1" color="#0000FF">
<table width="100%" border="0" cellspacing="0" cellpadding="0">
  <tr>
    <td>
      <p align="center"><b><font face="Verdana, Arial, Helvetica, sans-serif" size="1" color="#0000FF"><a href="../../../zivido/battaglialibri/battaglialibri.html">indice
        sezione</a> - <a href="ggbrichetto.html">Brichetto</a></font></b></p>
    </td>
  </tr>
</table>
<p align="center"><a href="../../../index.html"><img src="../../../sangiulianomil/ACZppplogo.JPG" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../../../index.html" style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:daniele.esposti@gmail.com" style="color: rgb(0,0,255)"><font color="#0000FF">pierino.esposti@gmail.com</font></a></font></small></p>
</body>
</html>
