<html>
<head>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<meta name="GENERATOR" content="Microsoft FrontPage 3.0">
<title>il Re in prima linea</title>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="750">
  <tr>
    <td align="right" valign="bottom" width="100%">
      <p align="right"><font color="#0000FF" size="2" face="Verdana, Arial, Helvetica, sans-serif"><em><b>La Battaglia
        sui libri</b></em></font>
    </p></td>
  </tr>
</table>
<table border="0">
  <tr>
    <td></td>
  </tr>
</table>
<table border="0" width="750">
  <tr>
    <td valign="top" width="20%">
      <p><font color="#800000" size="2" face="Verdana, Arial, Helvetica, sans-serif"><strong><b>Giuseppe
        Gerosa<br>
        Brichetto</b></strong></font>
      </p><p><font color="#800000" size="2" face="Verdana, Arial, Helvetica, sans-serif"><em><strong><b>La
        Battaglia di<br>
        Marignano, uomini<br>
        e tempi delle<br>
        calate dei francesi<br>
        sul ducato di Milano<br>
        </b></strong></em></font></p>
      <p><font color="#800000" size="1" face="Verdana, Arial, Helvetica, sans-serif"><strong><b>Milano,
        1965</b></strong></font>
    </p></td>
    <td valign="top" width="80%">
      <p align="JUSTIFY"><font face="Verdana, Arial, Helvetica, sans-serif" size="2"><b>Il
        Re in prima linea</b><br>
        <br>
        </font><font face="Verdana, Arial, Helvetica, sans-serif" size="1">&#xA0;&#xA0;&#xA0;&#xA0;
        Dopo di avere attaccato valorosamente una delle bande elvetiche alla quale
        aveva fatto gettare le picche, un&apos;altra ne affront&#xF2; che non riusc&#xEC;
        a rompere ma che costrinse a rinculare. Le artiglierie continuavano a
        martellare accanitamente e fu senza dubbio per il loro concorso che con
        delle cariche di s&#xEC; pochi cavalieri rispetto al numero enorme di
        fanti svizzeri il Re riusc&#xEC; ad avere ragione degli assalti nemici.
        Il suo racconto potrebbe apparire inverosimile e quasi di oltraggio al
        valore dell&apos;avversario se non si intuisse che a Marignano &#xE8; stata
        consacrata l&apos;affermazione e la supremazia del nuovo mezzo di guerra sulla
        fanteria; e ne fu ben conscio il siniscalco d&apos;Armagnac che comandava le
        grosse artiglierie schierate da Rovido a Zivido e che dopo il combattimento
        ebbe a proclamare di essere stato lui l&apos;arbitro della vittoria.<br>
        Racconta Pasquier Le Moyne che il Re scese da cavallo, e tolta una picca
        dalle mani d&apos;un avventuriero, si mise ad agitarla incuorando gli uomini
        ad alta voce, e che da parte di quelli si sollev&#xF2; un grido di fiducia:
        &quot;France, France!&quot;.<br>
        Portandosi allora a fianco della sua artiglieria minacciata e che cionondimeno
        continuava disperatamente a sparare, egli riun&#xEC; cinque o seimila
        Lanzichenecchi e pi&#xF9; di trecento cavalieri, coi quali riusc&#xEC;
        a tenere fermo contro i reiterati tentativi delle bande svizzere di assalire
        i cannoni e di prelevarli. Il siniscalco di Armagnac, a richiesta del
        Re, fece un ultimo poderoso concentramento di fuoco contro quella massa
        compatta di nemici che ancora avanzava e letteralmente la squarci&#xF2;;
        quelli che si salvarono furono costretti a ripassare la roggia Nuova e
        mettersi al coperto.<br>
        Il Borbone da parte sua, avendo radunato una forte truppa di cavalieri
        ed il maggior numero di fanti che gli fu possibile, prese d&apos;assalto con
        rinnovato vigore un quadrato di cinque o seimila Svizzeri che gli si paravano
        dinnanzi e riusc&#xEC; a respingerli nei loro quartieri. Gi&#xE0;
        si avvicinava la notte.</font></p>

</td>
  </tr>
</table>
<hr size="1" color="#0000FF">
<table width="100%" border="0" cellspacing="0" cellpadding="0">
  <tr>
    <td>
      <div align="center"><b><font face="Verdana, Arial, Helvetica, sans-serif" size="1" color="#0000FF"><a href="../../../zivido/battaglialibri/battaglialibri.html">indice
        sezione</a> - <a href="ggbrichetto.html">Brichetto</a></font></b></div>
    </td>
  </tr>
</table>
<p align="center"><a href="../../../index.html"><img src="../../../sangiulianomil/ACZppplogo.JPG" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../../../index.html" style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:pierino.esposti@gmail.com" style="color: rgb(0,0,255)"><font color="#0000FF">pierino.esposti@gmail.com</font></a></font></small></p>
</body>
</html>
