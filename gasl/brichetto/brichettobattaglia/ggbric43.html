<html>
<head>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<meta name="GENERATOR" content="Microsoft FrontPage 3.0">
<title>La strana notte</title>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="750">
  <tr>
    <td align="right" valign="bottom" width="100%">
      <p align="right"><font color="#0000FF" size="2" face="Verdana, Arial, Helvetica, sans-serif"><em><b>La Battaglia
        sui libri</b></em></font>
    </p></td>
  </tr>
</table>
<table border="0">
  <tr>
    <td></td>
  </tr>
</table>
<table border="0" width="750">
  <tr>
    <td valign="top" width="20%">
      <p><font color="#800000" size="2" face="Verdana, Arial, Helvetica, sans-serif"><strong><b>Giuseppe
        Gerosa<br>
        Brichetto</b></strong></font>
      </p><p><font color="#800000" size="2" face="Verdana, Arial, Helvetica, sans-serif"><em><strong><b>La
        Battaglia di<br>
        Marignano, uomini<br>
        e tempi delle<br>
        calate dei francesi<br>
        sul ducato di Milano<br>
        </b></strong></em></font></p>
      <p><font color="#800000" size="1" face="Verdana, Arial, Helvetica, sans-serif"><strong><b>Milano,
        1965</b></strong></font>
    </p></td>
    <td valign="top" width="80%">
      <p align="JUSTIFY"><font face="Verdana, Arial, Helvetica, sans-serif" size="2"><b>La
        strana notte</b><br>
        <br>
        </font><font face="Verdana, Arial, Helvetica, sans-serif" size="1">&#xA0;&#xA0;&#xA0;&#xA0;
        La stanchezza e la sete vinse tutti dall&apos;una parte e dall&apos;altra, se non
        potendo nemmeno pi&#xF9; tenere le armi in mano, &quot;spiccatisi senza suono di
        trombe, senza comandamento di capitani, si messono gli Svizzeri ad alloggiare
        nel campo medesimo, non offendendo pi&#xF9; l&apos;un l&apos;altro, ma spettando
        come con tacita triegua, il prossimo sole&quot;. Essi restarono cos&#xEC;
        mescolati coi Francesi su di una linea che presumibilmente andava da Rovido
        a Zivido, di cui avevano raggiunto le prime case, e di qui alla chiesa
        di San Giuliano. Quindi rispetto al primo attacco avevano fatto un cuneo
        nello schieramento del nemico.<br>
        La notte di Marignano fu la pi&#xF9; strana notte che siasi mai descritta
        nelle battaglie di tutti i tempi: i contendenti che si azzannano come
        leoni inferociti, le tenebre che li confondono in un miscuglio sanguinoso,
        e continuano ad ammazzarsi ed alla fine l&apos;uno non sa se ha ammazzato il
        nemico o il compagno, eppoi crollano stremati l&apos;uno a fianco dell&apos;altro
        finch&#xE8; le luci dell&apos;alba li divideranno e li sospingeranno in campo
        opposto per ricominciare...<br>
        Il Re si port&#xF2; presso l&apos;artiglieria e chiamato il cancelliere Du
        Prat gli fece scrivere tre lettere: la prima al duca d&apos;Alviano, ordinandogli
        di mettersi subito in strada con la cavalleria; la seconda a Louis d&apos;Ars
        che occupava il castello di Pavia, ingiungendogli di mantenere saldamente
        tale piazzaforte, che poteva servire di punto d&apos;appoggio in caso di ritirata;
        la terza al maresciallo di Lautrec, di non consegnare il denaro agli Svizzeri
        a causa della violazione del trattato di Gallarate.<br>
        Quindi stremato dalla fatica, dalla calura e dalla sete, chiese da bere;
        gli portarono in un casco dell&apos;acqua fangosa e tinta di sangue che egli
        bevve con avidit&#xE0;, ma che lo fece star male. Il Gran Mastro di
        Francia Monsignore di Boisy stava presso di lui con la fiaccola: la spense
        ed il sovrano ripos&#xF2; sopra un affusto di cannone.</font></p>

</td>
  </tr>
</table>
<hr size="1" color="#0000FF">
<table width="100%" border="0" cellspacing="0" cellpadding="0">
  <tr>
    <td>
      <div align="center"><b><font face="Verdana, Arial, Helvetica, sans-serif" size="1" color="#0000FF"><a href="../../../zivido/battaglialibri/battaglialibri.html">indice
        sezione</a> - <a href="ggbrichetto.html">Brichetto</a></font></b></div>
    </td>
  </tr>
</table>
<p align="center"><a href="../../../index.html"><img src="../../../sangiulianomil/ACZppplogo.JPG" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../../../index.html" style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:pierino.esposti@gmail.com" style="color: rgb(0,0,255)"><font color="#0000FF">pierino.esposti@gmail.com</font></a></font></small></p>
</body>
</html>
