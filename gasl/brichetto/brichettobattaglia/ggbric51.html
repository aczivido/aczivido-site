<html>
<head>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<meta name="GENERATOR" content="Microsoft FrontPage 3.0">
<title>L&apos;omaggio del nemico</title>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="750">
  <tr>
    <td align="right" valign="bottom" width="100%">
      <p align="right"><font color="#0000FF" size="2" face="Verdana, Arial, Helvetica, sans-serif"><em><b>La Battaglia
        sui libri</b></em></font>
    </p></td>
  </tr>
</table>
<table border="0">
  <tr>
    <td></td>
  </tr>
</table>
<table border="0" width="750">
  <tr>
    <td valign="top" width="20%">
      <p><font color="#800000" size="2" face="Verdana, Arial, Helvetica, sans-serif"><strong><b>Giuseppe
        Gerosa<br>
        Brichetto</b></strong></font>
      </p><p><font color="#800000" size="2" face="Verdana, Arial, Helvetica, sans-serif"><em><strong><b>La
        Battaglia di<br>
        Marignano, uomini<br>
        e tempi delle<br>
        calate dei francesi<br>
        sul ducato di Milano<br>
        </b></strong></em></font></p>
      <p><font color="#800000" size="1" face="Verdana, Arial, Helvetica, sans-serif"><strong><b>Milano,
        1965</b></strong></font>
    </p></td>
    <td valign="top" width="80%">
      <p align="JUSTIFY"><font face="Verdana, Arial, Helvetica, sans-serif" size="2"><b>L&apos;omaggio
        del nemico</b><br>
        <br>
        </font><font face="Verdana, Arial, Helvetica, sans-serif" size="1">&#xA0;&#xA0;&#xA0;&#xA0;
        Il cavalleresco Re di Francia fu il primo ed il pi&#xF9; autorevole
        a riconoscere il valore del nemico, scrivendo alla madre la gi&#xE0;
        citata frase sulle sorti del combattimento: &quot;sans savoir qui l&apos;avoit
        perdue ou gagn&#xE9;e&quot;; e successivamente nella sua lettera al
        parlamento di Parigi, tesse quasi un elolgio funebre ai morti eroi delle
        due parti nella sanguinosa battaglia: &quot;Noi preghiamo Dio che voglia
        ricevere le loro anime e perdonare a coloro che sono causa del loro male.
        Voi non potete immaginare il dolore che abbiamo per la morte di un s&#xEC;
        gran numero di uomini valorosi ed arditi&quot;.<br>
        Parimenti il signore di Rochechouart che combatt&#xE8; nelle avanguardie,
        rende piena giustizia al coraggio degli Svizzeri, laddove invece non viene
        nascosta qualche macchia fra le file dei Francesi.<br>
        Anche in considerazione delle forze schierate e delle rispettive perdite,
        la disfatta fu per gli Svizzeri delle pi&#xF9; onorevoli. E&apos; interessante
        leggere la relazione che Galeazzo Visconti conte di Busto Arsizio fa dell&apos;avvenimento
        in una sua lettera ad Enrico VIII re d&apos;Inghilterra: &quot;Infine, scemato
        il vigore dall&apos;una parte e dall&apos;altra, di nostra iniziativa e senza essere
        costretti, ma soltanto perch&#xE8; molti dei nostri francesizzanti erano
        scappati con le bandiere, ci siamo ritirati. A passi lenti si and&#xF2;
        a Milano, ognuno con le sue insegne, con le nostre bandiere intatte e
        con non poche di quelle strappate ai lanzichenecchi ed ai Francesi, senza
        essere inseguiti dai nemici a cavallo o a piedi. Se ci fossimo fermati
        a San Giuliano o almeno a Milano, il nemico avrebbe dovuto volgere le
        spalle. &quot;Nos vicimus - abbiamo vinto!&quot;.<br>
        &quot;Et veramente - commenta il Prato - (secondo l&apos;opinione di coloro
        che sono periti nell&apos;arte militare), la victoria saria stata de Sviceri,
        se una de tre cose non fussi loro mancata: o la deficiente luce del passato
        giorno; o la integra unione de tutti loro; o vero il soccorso del Vicer&#xE8;
        di Spagna&quot;.</font></p>

</td>
  </tr>
</table>
<hr size="1" color="#0000FF">
<table width="100%" border="0" cellspacing="0" cellpadding="0">
  <tr>
    <td>
      <div align="center"><strong><b><font face="Verdana, Arial, Helvetica, sans-serif" size="1" color="#0000FF"><a href="../../../zivido/battaglialibri/battaglialibri.html">indice
        sezione</a> - <a href="ggbrichetto.html">Brichetto</a></font></b></strong></div>
    </td>
  </tr>
</table>
<p align="center"><img src="../../../sangiulianomil/ACZppplogo.JPG" border="0"><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../../../index.html" style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:pierino.esposti@gmail.com" style="color: rgb(0,0,255)"><font color="#0000FF">pierino.esposti@gmail.com</font></a></font></small></p>
</body>
</html>
