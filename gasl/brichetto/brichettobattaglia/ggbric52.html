<html>
<head>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<meta name="GENERATOR" content="Microsoft FrontPage 3.0">
<title>Triste epilogo</title>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="750">
  <tr>
    <td align="right" valign="bottom" width="100%">
      <p align="right"><font color="#0000FF" size="2" face="Verdana, Arial, Helvetica, sans-serif"><em><b>La Battaglia
        sui libri</b></em></font>
    </p></td>
  </tr>
</table>
<table border="0">
  <tr>
    <td></td>
  </tr>
</table>
<table border="0" width="750">
  <tr>
    <td valign="top" width="20%">
      <p><font color="#800000" size="2" face="Verdana, Arial, Helvetica, sans-serif"><strong><b>Giuseppe
        Gerosa<br>
        Brichetto</b></strong></font>
      </p><p><font color="#800000" size="2" face="Verdana, Arial, Helvetica, sans-serif"><em><strong><b>La
        Battaglia di<br>
        Marignano, uomini<br>
        e tempi delle<br>
        calate dei francesi<br>
        sul ducato di Milano<br>
        </b></strong></em></font></p>
      <p><font color="#800000" size="1" face="Verdana, Arial, Helvetica, sans-serif"><strong><b>Milano,
        1965</b></strong></font>
    </p></td>
    <td valign="top" width="80%">
      <p align="JUSTIFY"><font face="Verdana, Arial, Helvetica, sans-serif" size="2"><b>Triste
        epilogo</b><br>
        <br>
        </font><font face="Verdana, Arial, Helvetica, sans-serif" size="1">&#xA0;&#xA0;&#xA0;&#xA0;
        I collegati, giunti in Milano, tennero un gran consiglio sulla piazza
        del castello e dicisero sul da farsi; il duca non aveva soldi per versare
        loro tre mesi di paga come chiedevano eppertanto lasciarono tre sole compagnie
        per la guardia della fortezza e gli altri se ne tornarono a casa loro.<br>
        La notte non fu molto tranquilla, perch&#xE8;, come dice il Prato, il
        popolino &quot;&#xE8; sempre de natura mobile&quot;; riposarono con
        un occhio chiuso ed uno aperto, ed appena fattosi giorno, che era il sabato,
        andarono verso porta Comasina e presero la via dei monti. Il Cardinale,
        che si tirava dietro Francesco duca di Bari e Galeazzo Visconti con alcuni
        cittadini milanesi, quando fu in prossimit&#xE0; di Como, odorando il
        vento infido, devi&#xF2; verso Lecco; &quot;et gi&#xE0; essendo notte
        passorno il Laco a lume de doppieri, et adorono a sicurar l&apos;animo. Et
        la gente di Leone Papa, trovatisi nelle estremit&#xE0; del monte di
        Brianza, venderno il meglio che poterno i soi cavalli; et a piedi passando
        le montagne di lecco, se redussero a salvamento; et li Sviceri intrati
        in Como, loro istessi, prese le navi, con l&apos;aiuto delle loro aste et arme
        in loco de remi, se ne passavano il laco; molti anegandosi, et molti da
        li incoli essendo occisi, et molti per s&#xE8; morindo: et gli altri
        con merore et con la stanca vita, a casa se ne andorno. Et per suplimento
        de li mali patiti, fu a tutti li capitanei dell&apos;impresa, usciti dal pericolo
        del fatto d&apos;arme a San Donato, troncata la testa a casa loro, perch&#xE8;
        eglino non erano stati insieme uniti s&#xEC; come doveano (!!!)&quot;.<br>
        Cos&#xEC; il Prato, che se gli dobbiamo dar fede, veniamo a sapere che
        anche per i superstiti del grande macello delle due giornate di Marignano,
        tra feriti, morti ammazzati, trucidati, annegati o dispersi, ed alfine
        per tutto premio decapitati a casa loro, il bilancio &#xE8; stato orrendo;
        e quel che &#xE8; peggio sta il tirar la conclusione di genti che sospinte
        alla guerra non per la difesa del proprio paese, ma perch&#xE8; assoldate
        come compagnie di ventura, vendevano proprio per miserabil prezzo il loro
        valore e la loro pelle.</font></p>

</td>
  </tr>
</table>
<hr size="1" color="#0000FF">
<table width="100%" border="0" cellspacing="0" cellpadding="0">
  <tr>
    <td>
      <div align="center"><strong><b><font face="Verdana, Arial, Helvetica, sans-serif" size="1" color="#0000FF"><a href="../../../zivido/battaglialibri/battaglialibri.html">indice
        sezione</a> - <a href="ggbrichetto.html">Brichetto</a></font></b></strong></div>
    </td>
  </tr>
</table>
<p align="center"><img src="../../../sangiulianomil/ACZppplogo.JPG" border="0"><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../../../index.html" style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:daniele.esposti@gmail.com" style="color: rgb(0,0,255)"><font color="#0000FF">pierino.esposti@gmail.com</font></a></font></small></p>
</body>
</html>
