<html>
<head>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<meta name="GENERATOR" content="Microsoft FrontPage 3.0">
<title>Il trombettiere Cristoforo</title>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="750">
  <tr>
    <td align="right" valign="bottom" width="100%">
      <p align="right"><font color="#0000FF" size="2" face="Verdana, Arial, Helvetica, sans-serif"><em><b>La Battaglia
        sui libri</b></em></font>
    </p></td>
  </tr>
</table>
<table border="0">
  <tr>
    <td></td>
  </tr>
</table>
<table border="0" width="750">
  <tr>
    <td valign="top" width="20%">
      <p><font color="#800000" size="2" face="Verdana, Arial, Helvetica, sans-serif"><strong><b>Giuseppe
        Gerosa<br>
        Brichetto</b></strong></font>
      </p><p><font color="#800000" size="2" face="Verdana, Arial, Helvetica, sans-serif"><em><strong><b>La
        Battaglia di<br>
        Marignano, uomini<br>
        e tempi delle<br>
        calate dei francesi<br>
        sul ducato di Milano<br>
        </b></strong></em></font></p>
      <p><font color="#800000" size="1" face="Verdana, Arial, Helvetica, sans-serif"><strong><b>Milano,
        1965</b></strong></font>
    </p></td>
    <td valign="top" width="80%">
      <p align="JUSTIFY"><font face="Verdana, Arial, Helvetica, sans-serif" size="2"><b>Il
        trombettiere Cristoforo</b><br>
        <br>
        </font><font face="Verdana, Arial, Helvetica, sans-serif" size="1">&#xA0;&#xA0;&#xA0;&#xA0;
        Il Re di Francia perdette nell&apos;incendio del castello di Zivido un gentiluomo
        che aveva la carica di portare la sua cornetta; risulta per&#xFFFD; che durante
        la battaglia si serv&#xFFFD; di un trombettiere italiano, un certo Cristoforo,
        i cui preziosi servigi non sfuggirono ai cronisti testimoni oculari del
        fatto d&apos;arme: &quot;Le Roy avoit evecques lui ung trompette italien nomm&#xFFFD; Christophe,
        qui le servit merveilleusement bien, car il demeura toujours aupr&#xE9;s
        du Roy&quot;.<br>
        Egli stava sempre a fianco del Re e ci dava dentro con tanto fiato che
        la sua tromba si sentiva al di sopra di tutte quelle del campo, dimodoch&#xE8;
        ognuno sapeva dove si trovava il sovrano.<br>
        Le descrizioni degli storici sono abbastanza dettagliate e ricche di particolari
        per cui possiamo farci un&apos;idea del combattimento allo stesso modo che
        se vedessimo un grande quadro od una di quelle famose stampe popolari
        od oleografiche da cui non sappiamo staccare la nostra immaginazione la
        quale conserva la indimenticabile impressione visiva di un avvenimento.<br>
        Ma la nostra fantasia pu&#xF2; portarci ben oltre quella visione orrenda
        di nebbia, fuoco, fumo, oscurit&#xE0;, con cui il Gaillard vuol sintetizzare
        il quadro della battaglia verso la notte del 13 settembre, ed a quel quadro
        dobbiamo aggiungere il fragore delle artiglierie, le grida ed i lamenti
        dei feriti, il nitrito dei cavalli colpiti dalle armi o spaventati dal
        fuoco e dagli scoppi, e soprattutto gli urli feroci dei fanti dalle due
        parti che si eccitavano e si infilzavano e gli incitamenti dei loro capi
        ed i segnali delle trombe che riunivano man mano gli sbandati drappelli
        e le sbaragliate bande.<br>
        Il gaillard scrive che gli Svizzeri non avevano n&#xE8; trombette n&#xE8;
        tamburi, ma noi invece abbiamo sentito sonare il tamburo degli Svizzeri
        quando si misero a raccolta per ascoltare la concione del cardinale (&quot;il
        fist sonner le tambourin&quot; scrive il Fleuranges), e quando giunsero
        in vista del nemico diedero il segnale dell&apos;attacco dando fiato ai loro
        corni (&quot;il fist sonner le cornet de boeuf, et celui d&apos;Onderwalden
        qui s&apos;appelle le cornet de vache&quot;).<br>
        Il &quot;cornet de boeuf&quot; era una specie di corno nazionale, ricavato
        dalle corna di bue selvatico, e come precisa il Giovio, fornito di argento
        lavorato alla bocca.<br>
        Si combatteva per il possesso del ducato di Milano da parte di due eserciti
        stranieri: gli Svizzeri erano, &#xE8; vero, assoldati dallo Sforza,
        ma la signoria di quest&apos;ultimo, fantomatica ed inefficiente, aveva tutte
        le probabilit&#xE0; di scomparire presto o tardi comunque fossero andate
        le cose. Ecco perch&#xE8; i Milanesi cercavano di parteggiare il meno
        possibile per i due contendenti, come dimostra il fatto che l&apos;apporto
        delle forze nostrane al conflitto &#xE8; stato veramente trascurabile.<br>
        Succede per&#xF2; che c&apos;&#xE8; sempre della gente che dal menar le
        mani ne cava qualche profitto, epperci&#xF2; quando passa un esercito
        per la strada, qualcuno si attacca dietro a titolo personale, senza magari
        sapere bene in pro o conto di chi si va a combattere.</font></p>

</td>
  </tr>
</table>
<hr size="1" color="#0000FF">
<table width="100%" border="0" cellspacing="0" cellpadding="0">
  <tr>
    <td>
      <div align="center"><strong><b><font face="Verdana, Arial, Helvetica, sans-serif" size="1" color="#0000FF"><a href="../../../zivido/battaglialibri/battaglialibri.html">indice
        sezione</a> - <a href="ggbrichetto.html">Brichetto</a></font></b></strong></div>
    </td>
  </tr>
</table>
<p align="center"><img src="../../../sangiulianomil/ACZppplogo.JPG" border="0"><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../../../index.html" style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:daniele.esposti@gmail.com" style="color: rgb(0,0,255)"><font color="#0000FF">pierino.esposti@gmail.com</font></a></font></small></p>
</body>
</html>
