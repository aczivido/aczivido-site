<html>
<head>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<meta name="GENERATOR" content="Microsoft FrontPage 3.0">
<title>Il cavallo di Baiardo</title>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="750">
  <tr>
    <td align="right" valign="bottom" width="100%">
      <p align="right"><font color="#0000FF" size="2" face="Verdana, Arial, Helvetica, sans-serif"><em><b>La Battaglia
        sui libri</b></em></font>
    </p></td>
  </tr>
</table>
<table border="0">
  <tr>
    <td></td>
  </tr>
</table>
<table border="0" width="750">
  <tr>
    <td valign="top" width="20%">
      <p><font color="#800000" size="2" face="Verdana, Arial, Helvetica, sans-serif"><strong><b>Giuseppe
        Gerosa<br>
        Brichetto</b></strong></font>
      </p><p><font color="#800000" size="2" face="Verdana, Arial, Helvetica, sans-serif"><em><strong><b>La
        Battaglia di<br>
        Marignano, uomini<br>
        e tempi delle<br>
        calate dei francesi<br>
        sul ducato di Milano<br>
        </b></strong></em></font></p>
      <p><font color="#800000" size="1" face="Verdana, Arial, Helvetica, sans-serif"><strong><b>Milano,
        1965</b></strong></font>
    </p></td>
    <td valign="top" width="80%">
      <p align="JUSTIFY"><font face="Verdana, Arial, Helvetica, sans-serif" size="2"><b>Il
        cavallo di Baiardo</b><br>
        <br>
        </font><font face="Verdana, Arial, Helvetica, sans-serif" size="1">&#xA0;&#xA0;&#xA0;&#xA0;
        Ed il cavalier Baiardo? Quali prodezze non avr&#xE0; compiuto sulle
        rive del Lambro, come gi&#xE0; in tutte le contrade dove divenne celebre,
        ultimo rappresentante dell&apos;ideale cavalleresco, ed in tutte le battaglie
        dove passava come una folgore, eroe delle singolar tenzoni, baluardo contro
        gli assalti di numerosi nemici!<br>
        Essendogli rimasto ucciso il cavallo fra le gambe durante una violenta
        carica, gliene fu apprestato un secondo, col quale si avvent&#xF2; nuovamente
        contro i ranghi Svizzeri dalle lunghe picche abbassate; una di queste
        fer&#xEC; il destriero che inferocito dal dolore si lanci&#xF2; al
        galoppo sfrenato trasportando il suo cavaliere in una vigna. Perse le
        briglie non pot&#xE8; trattenerlo finch&#xE8; non and&#xF2; ad impigliarsi
        fra dei filari di viti, dove stramazz&#xF2; al suolo.<br>
        Il Baiardo si butt&#xF2; allora lungo un fosso sul fianco dello schieramento
        nemico e riguadagn&#xF2; a piedi i suoi reparti, dove il duca di Lorena
        gli fece imbrigliare un terzo cavallo, il famoso &quot;Le Carman&quot;
        che si era distinto gi&#xE0; alla presa di Brescia, come anche alla
        battaglia di Ravenna. Ivi aveva ricevuto due colpi di picca nei fianchi
        e ben venti ferite alla testa, per cui fu abbandonato come morto sul campo.
        Qualche giorno dopo fu trovato che si strascicava nitrendo e cercando
        il suo padrone, il &quot;bon chevalier&quot;, il quale lo fece curare
        e guarire.<br>
        La storia &#xE8; sempre molto amena se si va a ficcare il naso in fondo
        alle pieghe dei grandi avvenimenti e farne saltar fuori degli aneddoti;
        &quot;le Carman&quot; era un cavallo ammaestrato che se gli si abbandonava
        la briglia e lo si eccitava alla voce, correva a prendere una spada fra
        i denti e la portava a Baiardo; un destriero celebre insomma che ha calcato
        questi nostri campi tra Melegnano, San Giuliano e San Donato e che consacriamo
        alla storia, come il famoso Bucefalo di Alessandro Magno, al cui nome
        il suo padrone intitol&#xF2; perfino una citt&#xE0;.</font></p>

</td>
  </tr>
</table>
<hr size="1" color="#0000FF">
<table width="100%" border="0" cellspacing="0" cellpadding="0">
  <tr>
    <td>
      <div align="center"><strong><b><font face="Verdana, Arial, Helvetica, sans-serif" size="1" color="#0000FF"><a href="../../../zivido/battaglialibri/battaglialibri.html">indice
        sezione</a> - <a href="ggbrichetto.html">Brichetto</a></font></b></strong></div>
    </td>
  </tr>
</table>
<p align="center"><img src="../../../sangiulianomil/ACZppplogo.JPG" border="0"><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../../../index.html" style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:daniele.esposti@gmail.com" style="color: rgb(0,0,255)"><font color="#0000FF">pierino.esposti@gmail.com</font></a></font></small></p>
</body>
</html>
