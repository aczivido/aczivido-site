<html>
<head>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<meta name="GENERATOR" content="Microsoft FrontPage 3.0">
<title>Diario di Santa Brera</title>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="750">
  <tr>
    <td align="right" valign="bottom" width="100%">
      <p align="right"><font color="#0000FF" size="2" face="Verdana, Arial, Helvetica, sans-serif"><em><b>La Battaglia
        sui libri</b></em></font>
    </p></td>
  </tr>
</table>
<table border="0">
  <tr>
    <td></td>
  </tr>
</table>
<table border="0" width="750">
  <tr>
    <td valign="top" width="20%">
      <p><font color="#800000" size="2" face="Verdana, Arial, Helvetica, sans-serif"><strong><b>Giuseppe
        Gerosa<br>
        Brichetto</b></strong></font>
      </p><p><font color="#800000" size="2" face="Verdana, Arial, Helvetica, sans-serif"><em><strong><b>La
        Battaglia di<br>
        Marignano, uomini<br>
        e tempi delle<br>
        calate dei francesi<br>
        sul ducato di Milano<br>
        </b></strong></em></font></p>
      <p><font color="#800000" size="1" face="Verdana, Arial, Helvetica, sans-serif"><strong><b>Milano,
        1965</b></strong></font>
    </p></td>
    <td valign="top" width="80%">
      <p align="JUSTIFY"><font face="Verdana, Arial, Helvetica, sans-serif" size="2"><b>Diario
        di Santa Brera</b><br>
        <br>
        </font><font face="Verdana, Arial, Helvetica, sans-serif" size="1">&#xA0;&#xA0;&#xA0;&#xA0;
        Santa Brera, 14 settembre. Il Re cavalcando per la campagna, seguito dai
        suoi gentiluomini, era rientrato all&apos;alloggiamento posto nella casa padronale;
        riferiscono i cronisti che messosi in ginocchio rimase in preghiera alcun
        tempo, ringraziando Iddio della vittoria che gli aveva concesso (&quot;et
        adora la vraye Croix&quot;; era il giorno dedicato alla invenzione della
        Santa Croce).<br>
        La stanchezza, l&apos;emozione, la calura ed il sonno non gli impedirono di
        scrivere quella sera stessa la celebre lettera alla madre; poi chiam&#xF2;
        il cancelliere Du Prat e gli ordin&#xF2; di inviare dei messaggi a tutti
        i principi cristiani e suoi alleati, comunicando l&apos;esito felice della
        grande giornata, e parimenti a tutte le &quot;bonnes villes&quot; del
        suo regno, invitando a far elevare a Dio delle pubbliche preghiere di
        ringraziamento.<br>
        Ed alla fine pot&#xE8; dormire in un comodo letto, ma non profondamente
        tutta notte per&#xF2;: venne svegliato da ben due allarmi e tutti si
        armarono e corse voce che gli Spagnoli si avvicinavano al campo di Marignano
        per provocare i Francesi con qualche scaramuccia. ma gli Spagnoli, come
        pure le truppe del Papa, erano ben lontani ancora sul Po, e visto come
        erano andate le cose avevano gi&#xE0; preso la decisione di non muoversi
        e salvare i loro eserciti.<br>
        Si trattava invece di reparti francesi, i quali, non soddisfatti di essersi
        rotte le ossa per due giorni di seguito con gli Svizzeri, ora si battevano
        fra loro.<br>
        15 settembre. Quando il Re si svegli&#xF2; gli fu annunciata la visita
        del duca d&apos;Alviano e del Contarini ed egli li ricevette a letto con grandi
        manifestazioni di simpatia. Poi li invit&#xF2; alla sua tavola e nella
        giornata stessa pass&#xF2; in rivista le genti veneziane che erano accampate
        poco lontano. Le truppe della Serenissima si festeggiarono grandemente
        con quelle francesi; a sera attraversarono il borgo di Melegnano e presero
        la via di Lodi. Bartolomeo d&apos;Alviano, congedatosi dal Re, fu colto sulla
        strada stessa da una violenta febbre che non lo abbandon&#xF2; pi&#xF9;;
        tre settimane dopo, il 7 ottobre, moriva a Bergamo.<br>
        Lo stesso giorno 15 settembre, ed era di sabato, il frate Guglielmo Parvy
        confessore del Re si rec&#xF2; dal suo signore e gli fece un bel sermone,
        dove fra le altre diverse considerazioni spirituali lo esortava a rendere
        grazie a Dio della bella vittoria ottenuta, e che si ficcasse bene in
        testa che era Dio che aveva data la vittoria e non la forza dell&apos;armata;
        non osiamo dubitare che il Cristianissimo l&apos;abbia ascoltato con piena
        convinzione, ma dall&apos;altra parte del campo il gran siniscalco d&apos;Armagnac,
        meno umile e religioso, andava proclamando che la vittoria era una e sola
        dell&apos;artiglieria.<br>
        La religiosit&#xE0; dei tempi e quella personale del sovrano non potevano
        impedire certo che quelle ore che Francesco I pass&#xF2; tutto solo
        nelle stanze della casa padronale di Santa Brigida fossero marcate da
        un volo senza confini del suo ambizioso sogno di grandezza; la parabola
        della monarchia di Francia era in crescendo ed ancora lontano era quel
        culmine su di cui nella foga di una orazione funebre Bossuet sentenziava:
        &quot;Dieu seul est grand! Dio solo &#xE8; grande o miei fratelli!&quot;.<br>
        La battaglia era durata due giorni e fu la pi&#xF9; sanguinosa e violenta
        che fosse stata mai fino a quei tempi combattuta; essa copriva di gloria
        il giovane Re che si era tenuto valorosamente in prima fila e che aveva
        posto tanto senno ed abilit&#xE0; nel prepararla. Sempre nella gran
        lettera che scrisse alla madre da Santa Brigida egli esprime un giudizio
        conclusivo che &#xE8; una specie di bollettino della vittoria ed insieme
        un proclama che indirizza alle truppe.<br>
        Francesco I loda il valore ed il contributo delle varie armi, rende omaggio
        ai morti, esalta le doti dei principi della sua casa e dei gentiluomini
        che si sono distinti nel combattimento, ed infine brucia a piene mani
        incenso all&apos;altare del suo amor proprio e della sua ambizione, della sua
        inesperienza di ragazzo che non ha ancora vissuto e sofferto, della sua
        vanit&#xE0; di giovane brillante &quot;qui &#xE9;tait tout feu pour
        les belles dames!&quot;; &#xE8; la sintesi in sostanza che di lui ci
        ha tracciato il Michelet: &quot;le donne, laguerra, la guerra per piacere
        alle donne!&quot;.<br>
        Il giudizio &#xE8; tardo di tre secoli e molto severo: il valore personale
        ed il coraggio del giovane Re &#xE8; stato superiore ad ogni elogio,
        e non solo a detta dei cortigiani e dei cronisti aulici, ma anche visto
        da osservatori estranei come l&apos;ambasciatore veneto: &quot;Restami solum
        dir a Vostra Excellentia che la maest&#xE0; del Re oggi ha dimostrato
        tal valor de la persona soa, che molti Cesari haria superato et ha fato
        tali fatiche da heri in qua, che &#xE8; cosa meravejosa a credere che
        la et&#xE0; de soa Majest&#xE0; lo patischa&quot;.<br>
        Sempre a Santa Brigida vennero al campo reale trecento cavalieri milanesi
        guidati dal giureconsulto Jeronimo da Castiglione ed il Re li ammise in
        sua presenza ascoltando le loro dichiarazioni di fedelt&#xE0; e ad ogni
        buon conto impose loro che pagassero in tre rate trecentomila scudi d&apos;oro.<br>
        !6 settembre. La mattina di domenica Francesco I ordin&#xF2; che venisse
        levato il campo e l&apos;armata si mosse da Santa Brigida e marci&#xF2; verso
        San Donato. Il diario di Santa Brera ha inizio il 12 settembre, quando
        i Guasconi giunsero per primi nella cascina e la saccheggiarono; il Re
        vi giunse nel pomeriggio e vi stette anche il mattino dopo, quando ricevette
        per la seconda volta il duca d&apos;Alviano, e quando il Fleuranges venne ad
        annunciargli che gli Svizzeri erano in movimento.<br>
        Un fatto diplomatico importante che deve essere avvenuto nella casa padronale
        di Santa Brera &#xE8; l&apos;incontro rimasto segreto coll&apos;inviato del papa,
        monsignore Luigi di Canossa vescovo di Tricarico, che il Re a Mulazzano
        si era rifiutato di ricevere. Tramite il Trivulzio l&apos;incontro fu reso
        possibile e non &#xE8; da escludere che l&apos;immobilismo a cui si attennero
        le forze riunite del Pontefice e del vicer&#xE8; Raimondo di cardona
        attestate al PO sia stata una segreta intesa di Leone X per lasciar prima
        che i Francesi e Svizzeri si rompessero la testa fra di loro e nel frattempo
        stare a vedere come le cose andavano a finire.</font></p>

</td>
  </tr>
</table>
<hr size="1" color="#0000FF">
<table width="100%" border="0" cellspacing="0" cellpadding="0">
  <tr>
    <td>
      <div align="center"><strong><b><font face="Verdana, Arial, Helvetica, sans-serif" size="1" color="#0000FF"><a href="../../../zivido/battaglialibri/battaglialibri.html">indice
        sezione</a> - <a href="ggbrichetto.html">Brichetto</a></font></b></strong></div>
    </td>
  </tr>
</table>
<p align="center"><img src="../../../sangiulianomil/ACZppplogo.JPG" border="0"><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../../../index.html" style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:webmaster@aczivido.net" style="color: rgb(0,0,255)"><font color="#0000FF">webmaster@aczivido.net</font></a></font></small></p>
</body>
</html>
