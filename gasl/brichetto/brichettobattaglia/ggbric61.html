<html>
<head>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<meta name="GENERATOR" content="Microsoft FrontPage 3.0">
<title>La sorpresa del Pontefice</title>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="750">
  <tr>
    <td align="right" valign="bottom" width="100%">
      <p align="right"><font color="#0000FF" size="2" face="Verdana, Arial, Helvetica, sans-serif"><em><b>La Battaglia
        sui libri</b></em></font>
    </p></td>
  </tr>
</table>
<table border="0">
  <tr>
    <td></td>
  </tr>
</table>
<table border="0" width="750">
  <tr>
    <td valign="top" width="20%">
      <p><font color="#800000" size="2" face="Verdana, Arial, Helvetica, sans-serif"><strong><b>Giuseppe
        Gerosa<br>
        Brichetto</b></strong></font>
      </p><p><font color="#800000" size="2" face="Verdana, Arial, Helvetica, sans-serif"><em><strong><b>La
        Battaglia di<br>
        Marignano, uomini<br>
        e tempi delle<br>
        calate dei francesi<br>
        sul ducato di Milano<br>
        </b></strong></em></font></p>
      <p><font color="#800000" size="1" face="Verdana, Arial, Helvetica, sans-serif"><strong><b>Milano,
        1965</b></strong></font>
    </p></td>
    <td valign="top" width="80%">
      <p align="JUSTIFY"><font face="Verdana, Arial, Helvetica, sans-serif" size="2"><b>La
        sorpresa del Pontefice</b><br>
        <br>
        </font><font face="Verdana, Arial, Helvetica, sans-serif" size="1">&#xA0;&#xA0;&#xA0;&#xA0;
        L&apos;annuncio dato dal cardinale di Sion la sera del 13 settembre all&apos;inviato
        di basilea, nonch&#xE8; le voci che circolavano intorno a San Donato,
        San Giuliano e Melegnano durante il primo attacco degli Svizzeri ed i
        loro impetuosi iniziali successi, si trasformarono presto nella notizia
        della vittoria dei collegati, notizia che in un baleno si diffuse per
        tutta Italia e specialmente a Roma, dove si fece gran festa, con fuochi
        di gioia e sparo di mortaretti (&quot;ou des feux de joie avoient &#xE9;t&#xE9;
        allum&#xE9;es&quot;). <br>
        L&apos;ambasciatore francese alla corte pontificia, Luois de Forbin signore
        di Liliers du Lac, consigliere e ciambellano del Re, naturalmente non
        ne sapeva nulla; ma il papa, che non stava pi&#xF9; nella pelle dalla
        contentezza, lo lasci&#xF2; perdere e mand&#xF2; invece a chiamare
        Marino Giorgi, ambasciatore della repubblica di Venezia e lo inform&#xF2;
        giubilante che l&apos;armata del Re di Francia era stata messa in rotta da
        parte dell&apos;esercito dei cantoni svizzeri.<br>
        L&apos;indomani l&apos;ambasciatore, avendo ricevute lettere dalla Signoria che
        lo mettevano al corrente del contrario, e cio&#xE8; che le truppe francesi,
        secondate da quelle veneziane avevano battuto completamente gli Elvetici,
        si precipit&#xF2; dal papa ed insistette di farsi ricevere nonostante
        che quegli fosse ancora a dormire.<br>
        Il Pontefice, sorpreso da questa visita inusitata e ad ora insolita, si
        precipit&#xF2; dal letto in camicia (&quot;a moiti&#xE9; habill&#xE9;&quot;),
        ed introdotto l&apos;ambasciatore, apprese con grande sgomento la notizia della
        disfatta degli alleati della lega.<br>
        Gli approcci furono immediati e bene accolto venne stavolta al campo del
        Re il vescovo di Tricarico Luigi di canossa. Era uno dei diplomatici pi&#xF9;
        stimati alla corte pontificia: &quot;costui ha il secrete del cuore di
        Sua Santit&#xE0;&quot; scriveva Baldassarre Turini di Pescia, ambasciatore
        Fiorentino.<br>
        Il Papa nomin&#xF2; procuratore speciale per s&#xE8; il Duca di Savoia
        il quale presiedette alle trattative che furono condotte fra il canossa
        ed il cancelliere Du Prat da parte del Re: Leone X cedeva alla Francia
        Parma e Piacenza, mentre Francesco I si impegnava a non molestare i Fiorentini
        e le truppe spagnole del Cardona; Bologna rimaneva al papa e le due potenze
        si promettevano vicendevole aiuto nel caso di attacchi dall&apos;esterno.<br>
        E il re d&apos;Inghilterra? E&apos; stranamente vero che in ogni finale c&apos;&#xE8;
        sempre la nota allegra: Enrico VIII, quello delle sei mogli, apprese con
        vivo dolore la notizia della vittoria francese di Marignano, dolore che
        non pot&#xE8; nascondere e si mise a piangere come un fanciullo.</font></p>

</td>
  </tr>
</table>
<hr size="1" color="#0000FF">
<table width="100%" border="0" cellspacing="0" cellpadding="0">
  <tr>
    <td>
      <div align="center"><strong><b><font face="Verdana, Arial, Helvetica, sans-serif" size="1" color="#0000FF"><a href="../../../zivido/battaglialibri/battaglialibri.html">indice
        sezione</a> - <a href="ggbrichetto.html">Brichetto</a></font></b></strong></div>
    </td>
  </tr>
</table>
<p align="center"><img src="../../../sangiulianomil/ACZppplogo.JPG" border="0"><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../../../index.html" style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:pierino.esposti@gmail.com" style="color: rgb(0,0,255)"><font color="#0000FF">pierino.esposti@gmail.com</font></a></font></small></p>
</body>
</html>
