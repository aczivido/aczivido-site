<html>
<head>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<meta name="GENERATOR" content="Microsoft FrontPage 3.0">
<title>Il favorito di turno</title>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="750">
  <tr>
    <td align="right" valign="bottom" width="100%">
      <p align="right"><font color="#0000FF" size="2" face="Verdana, Arial, Helvetica, sans-serif"><em><b>La Battaglia
        sui libri</b></em></font>
    </p></td>
  </tr>
</table>
<table border="0">
  <tr>
    <td></td>
  </tr>
</table>
<table border="0" width="750">
  <tr>
    <td valign="top" width="20%">
      <p><font color="#800000" size="2" face="Verdana, Arial, Helvetica, sans-serif"><strong><b>Giuseppe
        Gerosa<br>
        Brichetto</b></strong></font>
      </p><p><font color="#800000" size="2" face="Verdana, Arial, Helvetica, sans-serif"><em><strong><b>La
        Battaglia di<br>
        Marignano, uomini<br>
        e tempi delle<br>
        calate dei francesi<br>
        sul ducato di Milano<br>
        </b></strong></em></font></p>
      <p><font color="#800000" size="1" face="Verdana, Arial, Helvetica, sans-serif"><strong><b>Milano,
        1965</b></strong></font>
    </p></td>
    <td valign="top" width="80%">
      <p align="JUSTIFY"><font face="Verdana, Arial, Helvetica, sans-serif" size="2"><b>Il
        favorito di turno</b><br>
        <br>
        </font><font face="Verdana, Arial, Helvetica, sans-serif" size="1">&#xA0;&#xA0;&#xA0;&#xA0;
        Il buon Re Francesco, per consolarsi di non avre potuto cingere la corona
        imperiale, pur mantenendo vivo il suo odio verso Carlo V, si adagiava
        dolcemente nei piaceri, ma ben vegliava su di lui la insaziabile duchessa
        d&apos;Angoul&#xE8;me, la quale decise di ricuperare il ducato non solo,
        sul quale si era insediato Francesco II Sforza, ma volle affidare l&apos;impresa
        al suo favorito di turno, monsignore di Bonivet ammiraglio di Francia.<br>
        Prospero Colonna, il vecchio condottiero tornato alla ribalta come comandante
        generale delle forzr collegate, non sentendosi forte al punto di sostenere
        l&apos;urto di questa armata che s&apos;incamminava verso Milano, divise le sue
        forze in vari presidi e per s&#xE8; tenne il comando della citt&#xE0;,
        poich&#xE8; oltre tutto in Milano c&apos;era Madonna Chiara &quot;famosa
        per la forma egregia del corpo, ma molto pi&#xF9; per il sommo amore
        che gli portava Prospero Colonna&quot;. Avete capito? Non disarmava il
        gran capitano, nonostante che fosse vecchiotto ed anche malandato al punto
        che &quot;camminava in questo tempo verso la morte, non senza sospetto
        di veleno o di medicamento amatorio&quot;.<br>
        Come si vede, Venere si affaccendava a tergere il sudore della fronte
        a Marte durante le fatiche della guerra. Il Bonivet venne a trovarsi nei
        pasticci all&apos;assedio di Milano, perch&#xE8; cadde gran quantit&#xE0;
        di neve ed avrebbe voluto ripassare le Alpi se non fosse stato dominato
        dalla paura che il Colonna gli avesse tagliata la ritirata. Perci&#xF2;
        da Galeazzo Visconti fece fare dei passi presso Madonna Chiara per ottenere
        dal vecchio condottiero una tregua, ma invano; dovette rassegnarsi ad
        andare a svernare ad Abbiategrasso, dove lo snidava in primavera il duca
        Francesco II Sforza; in virt&#xF9; dei suoi &quot;medicamenti amatori&quot;
        il Colonna era gi&#xE0; passato a miglior vita fina dal mese di dicembre.<br>
        Di questo ammiraglio Bonivet si scrive nella storia non per i suoi successi
        militari, ma perch&#xE8; si prese la responsabilit&#xE0; di forzare
        le decisioni del re Francesco I a ritentare di persona la riconquista
        del Milanese, riconquista che invece sfoci&#xF2; nella infausta giornata
        di pavia del 24 febbraio 1525.<br>
        Il furore della mischia rendeva vicina la cattura del Re, mentre gi&#xE0;
        il terreno era coperto dal fior fiore della virt&#xF9; guerriera dei
        soldati di Francia: gi&#xE0; caduti il Maresciallo di Chaumont d&apos;Amboise,
        La Tremouille e Sanseverino, Estore di Bourbon, i conti di Lambec e di
        Guisa, il barone di Trans e il conte di Tournon, ferito il Bastardo di
        Savoia. Gi&#xE0; fatto prigioniero il Maresciallo di Chabannes, il pi&#xF9;
        bel vecchio del suo secolo: egli veniva disputato fra due Spagnoli e steso
        al suolo con una archibugiata da un certo Buzart che disse: &quot;Ebbene
        dunque non sar&#xE0; n&#xE8; mio n&#xE8; tuo&quot;. Cos&#xEC;
        finiva il famoso signore de La Palisse, che s&apos;era trovato a Fornovo, ad
        Agnadello a Ravenna e Marignano.<br>
        Si dice che il maresciallo di Foix col braccio fracassato e mortalmente
        ferito si era lanciato furiosamente al galoppo cercando l&apos;ammiraglio Bonivet
        per colpirlo con l&apos;unico braccio che gli restava e cos&apos; morire contento
        d&apos;aver vendicato la Francia; ma cadde esausto per la grande perdita di
        sangue e fu portato fuori dalla mischia a Pavia dove spir&#xF2; in casa
        della contessa Scaldasole.<br>
        Allora l&apos;ammiraglio, veduta persa ogni speranza si lanci&#xF2; quasi
        inerme contro i Lanzichenecchi del Borbone che lo finirono.</font></p>

</td>
  </tr>
</table>
<hr size="1" color="#0000FF">
<table width="100%" border="0" cellspacing="0" cellpadding="0">
  <tr>
    <td>
      <div align="center"><strong><b><font face="Verdana, Arial, Helvetica, sans-serif" size="1" color="#0000FF"><a href="../../../zivido/battaglialibri/battaglialibri.html">indice
        sezione</a> - <a href="ggbrichetto.html">Brichetto</a></font></b></strong></div>
    </td>
  </tr>
</table>
<p align="center"><img src="../../../sangiulianomil/ACZppplogo.JPG" border="0"><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../../../index.html" style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:pierino.esposti@gmail.com" style="color: rgb(0,0,255)"><font color="#0000FF">pierino.esposti@gmail.com</font></a></font></small></p>
</body>
</html>
