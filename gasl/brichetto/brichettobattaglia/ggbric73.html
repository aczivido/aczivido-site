<html>
<head>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<meta name="GENERATOR" content="Microsoft FrontPage 3.0">
<title>Fine delle favorite</title>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="750">
  <tr>
    <td align="right" valign="bottom" width="100%">
      <p align="right"><font color="#0000FF" size="2" face="Verdana, Arial, Helvetica, sans-serif"><em><b>La Battaglia
        sui libri</b></em></font>
    </p></td>
  </tr>
</table>
<table border="0">
  <tr>
    <td></td>
  </tr>
</table>
<table border="0" width="750">
  <tr>
    <td valign="top" width="20%">
      <p><font color="#800000" size="2" face="Verdana, Arial, Helvetica, sans-serif"><strong><b>Giuseppe
        Gerosa<br>
        Brichetto</b></strong></font>
      </p><p><font color="#800000" size="2" face="Verdana, Arial, Helvetica, sans-serif"><em><strong><b>La
        Battaglia di<br>
        Marignano, uomini<br>
        e tempi delle<br>
        calate dei francesi<br>
        sul ducato di Milano<br>
        </b></strong></em></font></p>
      <p><font color="#800000" size="1" face="Verdana, Arial, Helvetica, sans-serif"><strong><b>Milano,
        1965</b></strong></font>
    </p></td>
    <td valign="top" width="80%">
      <p align="JUSTIFY"><font face="Verdana, Arial, Helvetica, sans-serif" size="2"><b>Fine
        delle favorite</b><br>
        <br>
        </font><font face="Verdana, Arial, Helvetica, sans-serif" size="1">&#xA0;&#xA0;&#xA0;&#xA0;
        Lo splendido regno delle favorite cessa davanti alla tomba; questo squadrone
        di donne celebri per bellezza ed astuzia, e talora per empiet&#xE0;,
        che tennero ai loro piedi un Re ed una corte e talora la Francia tutta,
        scompare col declino delle loro subdole arti, e meno qualcuna delle pi&#xF9;
        celebri, esse vanno a nascondersi a morire come gli animali e non lasciano
        traccia.<br>
        Nella cripta del castello di Loches, due agnelli ai piedi della statua
        giacente di Agnese Sorel, tutta quella pace, ed attraverso la luminosa
        finestra il fiume sognante ci fanno pensare: dove sono le spoglie della
        Chateaubriand e della duchessa d&apos;Etampes? Dove la &quot;belle F&#xE9;roni&#xE8;re&quot;
        e Diana di Poitiers?<br>
        Il Re dalle molte amanti e dei viaggi notturni a Parigi, il Re delle mascherate
        e dei piaceri cui si abbandonava senza restrinzioni e che scandalizzavano
        il suo popolo non abituato a vedere simili follie sotto Luigi XII, questo
        Re Francesco I avventuroso e galante forniva materia per la satira e per
        le farse; e cos&#xEC; sua madre la duchessa d&apos;Angoul&#xE8;me, che
        era designata col nome di &quot;M&#xE8;re sotte&quot;, mentre gli amori
        di suo figlio erano lasciati alla pubblica derisione.<br>
        Per quasi mille anni i Re di Francia vennero sepolti nella abbazia di
        Saint D&#xE9;nis salvo uno che fu scomunicato, nonch&#xE8; l&apos;imperturbabile
        Luigi XI che scelse altrove la sua sepoltura, reputando Saint D&#xE9;nis
        troppo esposto alle profanazioni, come difatti avvenne.<br>
        Lo splendido regno delle favorite finisce davanti alla tomba: i Re di
        Francia giacciono morti a Saint D&#xE9;nis a fianco delle Regine finalmente
        reintegrate nei loro diritti, finalmente ridotte alla loro ultima roccaforte,
        poich&#xE8; le cortigiane non dividono gli avelli regali.<br>
        Tanto solenni erano le cerimonie della incoronazione dei Re di Francia
        nella cattedrale di Reims quanto quelle dei trasporti funebri alla abbazia
        di Saint D&#xE9;nis. Partiva di notte un lungo interminabile corteo
        da Parigi, in mezzo a grandi apparati ed addobbi, ed alle truppe e le
        popolazioni schierate lungo le strade; sulla porta della basilica il grande
        Abate circondato da tutti i monaci lo riceveva al lume delle torcie e
        scortava il feretro che veniva deposto davanti all&apos;altare della confessione.
        Il Re morto entrava ad abitare l&apos;Abbazia: nella grande sala le tavole
        erano apparecchiate ed al posto distinto per il Re si portavano i piatti;
        ad un certo punto un araldo annunciava: &quot;Il Re &#xE8; servito -
        e poi aggiungeva - il Re &#xE8; morto&quot;.<br>
        Eppoi fra le bandiere abbassate che si chinavano, meno quella di Francia
        perch&#xE8; la Francia non muore, veniva calato all&apos;ingresso della cripta
        e l&#xE0; attendeva di essere tumulato fino all&apos;arrivo del suo successore.</font></p>

</td>
  </tr>
</table>
<hr size="1" color="#0000FF">
<table width="100%" border="0" cellspacing="0" cellpadding="0">
  <tr>
    <td>
      <div align="center"><strong><b><font face="Verdana, Arial, Helvetica, sans-serif" size="1" color="#0000FF"><a href="../../../zivido/battaglialibri/battaglialibri.html">indice
        sezione</a> - <a href="ggbrichetto.html">Brichetto</a></font></b></strong></div>
    </td>
  </tr>
</table>
<p align="center"><img src="../../../sangiulianomil/ACZppplogo.JPG" border="0"><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../../../index.html" style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:pierino.esposti@gmail.com" style="color: rgb(0,0,255)"><font color="#0000FF">pierino.esposti@gmail.com</font></a></font></small></p>
</body>
</html>
