<html>
<head>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<meta name="GENERATOR" content="Microsoft FrontPage 3.0">
<title>Il tempio della Ragione</title>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="750">
  <tr>
    <td align="right" valign="bottom" width="100%">
      <p align="right"><font color="#0000FF" size="2" face="Verdana, Arial, Helvetica, sans-serif"><em><b>La Battaglia
        sui libri</b></em></font>
    </p></td>
  </tr>
</table>
<table border="0">
  <tr>
    <td></td>
  </tr>
</table>
<table border="0" width="750">
  <tr>
    <td valign="top" width="20%">
      <p><font color="#800000" size="2" face="Verdana, Arial, Helvetica, sans-serif"><strong><b>Giuseppe
        Gerosa<br>
        Brichetto</b></strong></font>
      </p><p><font color="#800000" size="2" face="Verdana, Arial, Helvetica, sans-serif"><em><strong><b>La
        Battaglia di<br>
        Marignano, uomini<br>
        e tempi delle<br>
        calate dei francesi<br>
        sul ducato di Milano<br>
        </b></strong></em></font></p>
      <p><font color="#800000" size="1" face="Verdana, Arial, Helvetica, sans-serif"><strong><b>Milano,
        1965</b></strong></font>
    </p></td>
    <td valign="top" width="80%">
      <p align="JUSTIFY"><font face="Verdana, Arial, Helvetica, sans-serif" size="2"><b>Il
        tempio della Ragione</b><br>
        <br>
        </font><font face="Verdana, Arial, Helvetica, sans-serif" size="1">&#xA0;&#xA0;&#xA0;&#xA0;
        &quot;Saint D&#xE9;nis &#xE8; deserto, l&apos;uccello l&apos;ha preso per passaggio,
        l&apos;erba cresce sui suoi altari infranti; ed in luogo del cantico della
        morte che si diffondeva sotto le sue volte, non si sente altro che le
        goccie di pioggia che cadono dal tetto scoperto, la caduta di qualche
        pietra che si stacca dai suoi muri in rovina...&quot;. Cos&#xEC; vide
        Chateaubriand la basilica dei Re di Francia divenuta il tempio della Ragione
        col tetto squarciato, le vetrate tolte e per ogni canto desolazione e
        rovina.<br>
        Il tragico mattino del 14 ottobre 1789 la plebaglia invase le navate della
        storica abbazia e discese nelle cripte; si sfondarono i pavimenti, si
        infransero i sarcofaghi, si aprirono i feretri ed i corpi dei Re e delle
        Regine vennero buttati fuori dal tempio in fosse comuni: sic transit gloria
        mundi!<br>
        Con la restaurazione monarchica, il 19 gennaio 1817 quei miseri resti
        vennero riportati nella cripta di Saint D&#xE9;nis e raccolti in un
        avello comune; non si possono pi&#xF9; discernere dalle altre le ossa
        del Re giovane e bello che incantava la corte e la Francia tutta. Il magnifico
        mausoleo dalle linee classiche serve non pi&#xF9; a glorificar le gesta
        di Francesco I ma a perpetuare la sublime arte di Filiberto Delorme e
        della sua scuola; sempre per la fortuna degli amministratori di monumenti
        e degli svagati turisti.<br>
        Forse delle cortigiane, splendide in vita ma oscure in morte, nessuno
        si sogna di andare a violare le tombe e farne scempio come quelle dei
        Re. Anche il cardinale di Sion giace indisturbato nel suo sepolcro a Roma,
        nella chiesa di Santa Maria dell&apos;Anima; dopo tanti intrighi politici e
        bellicose alleanze si tir&#xF2; addosso l&apos;odio dei suoi Vallesi, fu
        privato del vescovado e fin&#xEC; a morire in un angolo della corte
        pontificia, piuttosto dimenticato.<br>
        Il nome di marignano suona a titolo di gloria del reame di Francia e si
        allinea fra le vittorie segnate a caratteri d&apos;oro sulle vie, sui monumenti
        e sulle pagine di storia che documentano l&apos;ascesa e la grandezza di quella
        nazione. E nemmeno fra le genti Elvetiche questo nome suona di vilt&#xE0;
        o sfortuna, ma &#xE8; ricordato come una pagina di valore ed ardimento
        nella memoria e nell&apos;esempio ai posteri, come nei meravigliori affreschi
        di Ferdinando Holder che adornano la sala d&apos;armi del Museo di Zurigo.<br>
        Non sconfitta, ma ritirata di Marignano: ecco un monito alla saggaezza
        politica; non pi&#xF9; guerre di conquista ma neutralit&#xE0; armata
        ed elevazione materiale e sociale di un popolo che &#xE8; fra i pi&#xF9;
        progrediti d&apos;Europa. &quot;Ex clade salus&quot; si scriver&#xE0; su
        di un monumento con cui la Svizzera vorr&#xE0; ricordare i suoi figli,
        morti da prodi, sul terreno stesso che vide le loro gesta.<br>
        Qui fra Mezzano e Zivido non corre alcuna aura di quel glorioso passato,
        non i segni di tenace ardimento degli uni o di pomposa vittoria degli
        altri; le praterie si stendono tranquille fra le rogge ed i canali dalle
        acque limpide che la Vettabbia tutte raccoglie nel suo largo letto e convoglia
        verso il lambro; solo la strada romana, rombante di motori, ed i colossi
        edilizi che vi si allneano ai margini, distolgono da quella riposante
        pace verde, di alberi ed acque, di georgica bellezza ora come allora,
        e che pare impossibile siano stati teatro un tempo di sanguinose vicende.<br>
        Forse la notte, le evanescenti brume che si sollevano dai prati nasconderanno
        una ridda di ombre e di fantasmi che al dire dei poeti popolano nell&apos;oscurit&#xE0;
        i campi di battaglia di tutti i tempi. Una meravigliosa sfilata di principi
        e gentiluomini nelle loro superbe armature muove da Santa Brera per quella
        stradetta, l&apos;autre avenue, che volge verso la cascina Folla costeggiando
        la roggia Nuova Brivio: in testa &#xE8; il Re sul suo cavallo di battaglia,
        tutto vestito di ferro con la sopraveste azzurra ricamata di gigli d&apos;oro
        e l&apos;elmo dal grande pennacchio.<br>
        La nobile cavalcata passa sotto Rovido e si dirige a Carpianello dove
        sulla verde spianata i quadrati battaglioni svizzeri attendono, ora come
        allora non volti in fuga, ma nemmeno pi&#xF9; aggressivi, fermi dietro
        le loro bandiere ed i loro prodi capitani. E questi, come per muta intesa,
        nel cupo silenzio della notte si accompagnano alla sfilata dei cavalieri
        nemici, ricalcano i passi di un tempo per le campagne di Zivido e San
        Giuliano, passano di l&#xE0; dalla strada nei boschi della Vettabbia
        fino a Mezzano, dove la luce tenue dei lumicini attraverso la grata di
        una finestra mostra ancor pi&#xF9; profonde le occhiaie di quei teschi
        allineati sotto l&apos;altare.</font></p>

</td>
  </tr>
</table>
<hr size="1" color="#0000FF">
<table width="100%" border="0" cellspacing="0" cellpadding="0">
  <tr>
    <td>
      <div align="center"><strong><b><font face="Verdana, Arial, Helvetica, sans-serif" size="1" color="#0000FF"><a href="../../../zivido/battaglialibri/battaglialibri.html">indice
        sezione</a> - <a href="ggbrichetto.html">Brichetto</a></font></b></strong></div>
    </td>
  </tr>
</table>
<p align="center"><img src="../../../sangiulianomil/ACZppplogo.JPG" border="0"><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../../../index.html" style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:pierino.esposti@gmail.com" style="color: rgb(0,0,255)"><font color="#0000FF">pierino.esposti@gmail.com</font></a></font></small></p>
</body>
</html>
