<html>
<head>
<title>Brichetto indice libro battaglia</title>
<link href="/acz.css" rel="stylesheet" type="text/css">
<style type="text/css">
<!--
.Stile1 {color: #FFFFFF}
.Stile2 {
	font-family: Verdana, Arial, Helvetica, sans-serif;
	font-size: 11px;
	font-weight: bold;
}
.Stile4 {font-size: 11px; font-family: Verdana, Arial, Helvetica, sans-serif;}
-->
</style>

<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body>
<table width="100%" border="0" cellpadding="0" cellspacing="0" bgcolor="#005A87">
  <tr>
    <td width="70%" align="left" valign="top"><a href="/index.html"><img src="/log1.png" width="590" height="97" border="0"></a></td>
    <td width="10%" align="center" valign="top"><a href="/gerosa/brichetto.html"><img src="/gerosa/gerosa.png" width="69" height="91" border="0"></a></td>
    <td width="20%" align="left" valign="middle"><p class="Stile1 Stile1 Stile1">una nobile figura di uomo,<br>
  medico soldato e storiografo</p></td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="left" valign="top"><img src="/log2.png" width="100%" height="20"></td>
  </tr>
  <tr>
    <td align="right" valign="top" bgcolor="#005A87"><img src="/gerosa/gerosa1.png" width="376" height="44"></td>
  </tr>
  <tr>
    <td align="left" valign="top"><img src="/log3.png" width="100%" height="20"></td>
  </tr>
  <tr>
    <td bgcolor="#005A87">&#xA0;</td>
  </tr>
</table>
<table width="100%" border="0" cellpadding="0" cellspacing="0" bgcolor="#005A87">
  <tr>
    <td width="30%" align="center" valign="top">
      <table width="90%" border="0" cellpadding="0" cellspacing="0" bgcolor="#B9DCFF">
        <tr>
          <td align="center" valign="top"><img src="/gerosa/testi/bricbatt/images/briclib.png" width="208" height="288"></td>
        </tr>
      </table>
      <table width="90%" border="0" cellpadding="0" cellspacing="5" bgcolor="#B9DCFF">
      <tr>
        <td align="left" valign="top"><p>Milano, 1965<br><br>
            <strong>Indice</strong><br>
          <br>
          <a href="/gerosa/testi/bricbatt/ggbric00.html">Introduzione</a><br>
          <a href="/gerosa/testi/bricbatt/ggbric01.html">Il mito di Valentina Visconti</a><br>
          <a href="/gerosa/testi/bricbatt/ggbric02.html">Il testamento di Gian Galeazzo</a><br>
          <a href="/gerosa/testi/bricbatt/ggbric03.html">Gli Orl&#xE9;ans in agguato</a><br>
          <a href="/gerosa/testi/bricbatt/ggbric04.html">La passeggiata di Carlo VIII</a><br>
          <a href="/gerosa/testi/bricbatt/ggbric05.html">Il crepuscolo degli Sforza</a><br>
          <a href="/gerosa/testi/bricbatt/ggbric06.html">Il ritorno di Massimiliano</a><br>
          <a href="/gerosa/testi/bricbatt/ggbric07.html">La carovana di Venere</a><br>
          <a href="/gerosa/testi/bricbatt/ggbric08.html">Il malfranzese</a><br>
          <a href="/gerosa/testi/bricbatt/ggbric09.html">Pontefici e cardinali</a><br>
          <a href="/gerosa/testi/bricbatt/ggbric10.html">Il Papa guerriero</a><br>
          <a href="/gerosa/testi/bricbatt/ggbric11.html">Le Messe dello Spirito Santo</a><br>
          <a href="/gerosa/testi/bricbatt/ggbric12.html">Il ballo del Corpus Domini</a><br>
          <a href="/gerosa/testi/bricbatt/ggbric13.html">Il re avventuroso e galante</a><br>
          <a href="/gerosa/testi/bricbatt/ggbric14.html">Donne e armi</a><br>
          <a href="/gerosa/testi/bricbatt/ggbric15.html">La favola del pellicano</a><br>
          <a href="/gerosa/testi/bricbatt/ggbric16.html">La nuova calata</a><br>
          <a href="/gerosa/testi/bricbatt/ggbric17.html">Schermaglie diplomatiche</a><br>
          <a href="/gerosa/testi/bricbatt/ggbric18.html">La grande armata</a><br>
          <a href="/gerosa/testi/bricbatt/ggbric19.html">La passata delle Alpi</a><br>
          <a href="/gerosa/testi/bricbatt/ggbric20.html">L&apos;armata in movimento</a><br>
          <a href="/gerosa/testi/bricbatt/ggbric21.html">Ferragosto a Villafranca</a><br>
          <a href="/gerosa/testi/bricbatt/ggbric22.html">Il gran convito del Colonna</a><br>
          <a href="/gerosa/testi/bricbatt/ggbric23.html">La meravigliosa sfilata</a><br>
          <a href="/gerosa/testi/bricbatt/ggbric24.html">Uno stuolo di principi</a><br>
          <a href="/gerosa/testi/bricbatt/ggbric25.html">I grandi favoriti</a><br>
          <a href="/gerosa/testi/bricbatt/ggbric26.html">Dalle Alpi al Lambro</a><br>
          <a href="/gerosa/testi/bricbatt/ggbric27.html">Una puntata a Sant&apos;Eustorgio</a><br>
          <a href="/gerosa/testi/bricbatt/ggbric28.html">Il bellicoso Cardinale</a><br>
          <a href="/gerosa/testi/bricbatt/ggbric29.html">Gli Svizzeri in Milano</a><br>
          <a href="/gerosa/testi/bricbatt/ggbric30.html">Verso Marignano</a><br>
          <a href="/gerosa/testi/bricbatt/ggbric31.html">Marignano &quot;la belle et bonne terre&quot;</a><br>
          <a href="ggbric32.html">Lo schieramento</a><br>
          La strategia del Trivulzio<br>Il mattino del 13 settembre<br>Pattuglie a San Donato<br>Il discorso del Cardinale<br>I Francesi attendono il nemico<br>L&apos;urto tremendo<br>I figli perduti<br>Il Re in prima linea<br>Il Cardinale in pericolo<br>La strana notte<br>La seconda giornata<br>Nuovo schieramento<br>L&apos;arrivo dei Veneziani<br>La stretta finale<br>Eroismo degli Svizzeri<br>Allagamento dei campi<br>Rientro a Milano<br>L&apos;omaggio del nemico<br>Triste epilogo<br>Dopo la battaglia<br>La strage dei nobili<br>Il trombettiere Cristoforo<br>L&apos;alfiere Boemondo<br>Il cavallo di Baiardo<br>L&apos;investitura della cavalleria<br>Il diario di Santa Brera<br>L&apos;armata a San Donato<br>La sorpresa del Pontefice<br>Epilogo delle calate francesi<br>La ferocia del Lautrec<br>Il favorito di turno<br>La signora Clerici<br>La Cappella Votiva<br>La vigna di S.Eusebio<br>Il monastero in rovina<br>Le ricerche del Cappellano Inganni<br>Il trionfo della morte<br>I graziosi &quot;souvenirs&quot;<br>La Nemesi delle tombe<br>Fine delle favorite<br>Il Tempio della Ragione<br>Il sole sui campi</p></td>
      </tr>
    </table><br>
    <table width="45%" border="0" cellpadding="0" cellspacing="5" bgcolor="#B9DCFF">
      <tr>
        <td align="left" valign="top"><p><a href="/zivido/battaglialibri/battaglialibri.html">la battaglia sui libri </a></p></td>
      </tr>
    </table>
    </td>
    <td width="70%" align="left" valign="top"><table width="98%" border="0" cellpadding="0" cellspacing="0" bgcolor="#62B0FF">
      <tr>
        <td width="5%" bgcolor="#FFD900">&#xA0;</td>
        <td width="2%">&#xA0;</td>
        <td width="92%"><p><strong>La Battaglia di Marignano, uomini e tempi delle calate dei francesi sul ducato di Milano</strong></p>
          </td>
      </tr>
    </table>
      <table width="98%" border="0" cellpadding="0" cellspacing="5" bgcolor="#B9DCFF">
        <tr>
          <td align="left" valign="top"><p><br><strong>Introduzione</strong><br><br>
Una stradetta discreta fra i filari di pioppi e le rogge che la seguono con le marcite da una parte e dall&apos;altra: essa percorre in tutta lunghezza quella fascia di terra che sta fra il Lambro e la grande via Lodigiana, da Triulzio a Monticello, poi a Carpianello e Zivido fino a Santa Brera ed ancora oltre, alla Rocca dei Marchesi Brivio, che da un bastione guarda sulla Vettabbia in faccia a Melegnano.<br>
Il suo antico tracciato &#xE8; tuttora individuabile da Triulzio verso Morsenchio; di qui con la strada di Paullo si raggiungeva porta Tosa, ovvero, svoltando dietro la chiesetta di Santa Maria di Castegnedo e proseguendo per la Boffalora e la cascina Paradisa, si entrava in citt&#xE0; da porta Romana.<br>
Su questa strada, sul finire del secolo XV, si potevano incontrare gli equipaggi del principe Gian Giacomo Trivulzio o quelli dei signori di Brivio i quali venivano a visitare le loro terre, quando l&apos;alterna fortuna delle armi e della lotta per il possesso del ducato di Milano, permetteva di dimorare nella loro citt&#xE0;.<br>
Leggo fra le ingiallite pagine di una mia &quot;Historia d&apos;Italia&quot; di Messer Francesco Guicciardini &quot;de la passata di Re Francesco I in Italia e della rotta degli Svizzeri a Marignano o a San Donato&quot;; scriveva il Re in una lunga lettera alla madre dopo la battaglia che le bande degli Svizzeri si avanzavano con inaudito furore verso lo schieramento francese da &quot;l&apos;autre avenue&quot;; l&apos;altra strada, e cio&#xE8; non la via romana, &#xE8; questa nostra viottola cos&#xEC; stretta che se incontri un carro di fieno bisogna saltar nel fosso per lasciarlo passare; lungo questa stradetta antica che tocca tanti cascinali, ed ognuno ha la chiesetta abbandonata che si affaccia fra il verde, &#xE8; avvenuta una delle pi&#xF9; celebri battaglie della storia.<br>
Qualche foglia gialla comincia di settembre a staccarsi da quei pioppi e semina la strada, gialla come le pagine di quel mio libro stampato quattrocento anni fa &quot;in Venetia appresso Nicol&#xF2; Bevilacqua&quot;. Le foglie dei pioppi sono le prime a spuntare di primavera e le prime a cadere sui bordi dei fossi; l&apos;acqua si dirama a pettine selle marcite e le porta con s&#xE8; e le convoglia nei colatori che poi alimentano altri fossi maestri e bagnano altri prati pi&#xF9; a valle.<br>
Il camparo, col badile in ispalla e le brache rimboccate al ginocchio, con lo stesso metodico e monotono procedere come da secoli, alza ed abbassa le paratoie per far fluire sull&apos;erba l&apos;acqua limpida gorgogliante.<br>
Forse fu una muta intesa o parola d&apos;ordine ai campari, che quella mattina del 14 settembre 1515, giorno di Santa Croce, essendo ancora incerte le sorti della grande battaglia che si combatteva sui campi di Marignano, di San Giuliano e San Donato, determin&#xF2; nel Trivulzio, a compimento di quel suo capolavoro di strategia, la decisione di far allagare i prati su cui gli Svizzeri si facevano macellare con sadica pervicacia; forse furono le acque della Spazzola e della roggia Nuova che decisero le sorti francesi.<br>
Non si &#xE8; mai potuto comprendere come l&apos;armata veneziana, sollecitata ripetutamente ad intervenire in aiuto alle forze del Re di Francia abbia tardato di tanto, ch&#xE8; lo squadrone di lancieri del duce d&apos;Alviano giunse sul mezzogiorno a risolvere un episodio marginale non a decidere di una battaglia gi&#xE0; vinta; forse nei piani del Trivulzio le truppe alleate avrebbero dovuto seguire il corso del Lambro lungo la sua riva sinistra e passarlo a guado tra Bolgiano e Monticello per presentarsi a San Donato e prendere gli Svizzeri alle spalle (Verri).<br>
Cerco invano le tracce di una cappella che Francesco I fece edificare a perpetua memoria dell&apos;avvenimento; la mano dell&apos;uomo e del tempo cancellano dal terreno i segni della guerra, la terra sconvolta si appiana e l&apos;erba cresce. Nuova primavera, nuovi pioppi che germogliano e le acque&#xA0; pi&#xF9; limpide che mai scorrono ordinate nei fossi delle marcite disposti a pettine. Solo nelle pagine gialle del mio libro stampato a Venezia quattrocento anni fa rivedo le fasi di uno dei pi&#xF9; famosi avvenimenti della storia, come mi balza agli occhi dai parlanti bassorilievi di cui Filiberto Delorme ed il Primaticcio decorarono la tomba del Re nella abbazia di Saint D&#xE9;nis.<br>
Questo Re giovane di ventun anni era circondato da una giovent&#xF9; ardente di fare la guerra &quot;ce que c&apos;est le plus exercice qui peut avoir un prince&quot;, e si coron&#xF2; di una aureola di eroismo per il fatto d&apos;arme da lui personalmente condotto, e leg&#xF2; il nome di Marignano alla sua ambizione ed alla sua vanit&#xE0; finch&#xE8; visse.<br>
Questa pagina di storia militare che ha reso noto per secoli in tutta Europa il piccolo borgo affacciato alla riva sinistra del Lambro, rappresenta la fine di un&apos;epoca ed il principio di una nuova, la luce crepuscolare del Medioevo coi suoi tornei e le sue giostre care alla cavalleria ed il sorgere di un&apos;&#xE8;ra vivificata dal rigoglio della cultura e delle pi&#xF9; belle manifestazioni dell&apos;arte, e fra le conquiste politiche, economiche e sociali, l&apos;origine dei grandi stati sulle rovine del feudalesimo.<br>
Il soffio di italianit&#xE0; ed indipendenza che avevano ispirato la politica e l&apos;ambizione di Francesco Sforza e di Lodovico il Moro mal si attagliavano al tentativo dei forti e valorosi soldati Svizzeri che venivano in aiuto alla decadente dinastia; la ritirata di Marignano fu per loro un grave ammonimento ed anzich&#xE8; ritentare la discesa delle valli, costitu&#xEC;, secolare forza di quel popolo, l&apos;edeale della neutralit&#xE0;.<br>
Un alcunch&#xE8; di anacronistico e di incerto balza alla nostra mente quando scorrendo le storie di Francia si parla di battaglia di Marignano, mentre i nostri storici ufficiali dell&apos;epoca ed i cronisti milanesi senza distinzione la chiamano battaglia di San Donato. A completare poi il gi&#xE0; inspiegabile contrasto, va precisato che il fatto d&apos;arme si svolse in prevalenza e senza argomento alcuno di discussione, in territorio di San Giuliano, con qualche sconfinamento nelle altre localit&#xE0;.<br>
La spiegazione pi&#xF9; evidente e pi&#xF9; logica ce la d&#xE0; il De Rosmini nella storia di Milano: &quot;questa battaglia di San Donato, o come pi&#xF9; comunemente fu appellata di Marignano per la maggior importanza del luogo nelle vicinanze del quale fu data&quot;.<br>
Siedo davanti al tavolo di lavoro del marchese don Annibale Brivio Sforza, che mi usa la somma cortesia ma anche non dissimula il segreto compiacimento di sfogliare davanti a me una numerosa serie di quaderni in cui ha raccolto tutte le notizie storiche della Sua antica casata; gli episodi pi&#xF9; salienti del fatto d&apos;arme sono avvenuti tutti l&#xE0; sulle campagne di Zivido, intorno a quel castello che era la villeggiatura di donna Lucrezia Visconti vedova di Alessandro Brivio capitano dell&apos;esercito ducale.<br>
Il colto ed austero gentiluomo sa tutto di quel celebre avvenimento storico che si svolse sulle terre le quali sono ora come allora di propriet&#xE0; della sua famiglia; le preziose notizie escono dalla sua bocca come alcuni decenni or sono uscirono dai documenti d&apos;archivio che il marchese Giacomo suo padre mise a disposizione del cappellano di Zivido, perch&#xE8; ne scrivesse la storia, e si rec&#xF2; appositamente a Parigi a fargli trascrivere un raro volumetto dell&apos;epoca, che col&#xE0; si conserva nella Biblioteca Nazionale <strong>(1)</strong>.<br>
Seduto in una sala della sontuosa dimora patrizia, la mia curiosit&#xE0; si appaga di tante cose belle, dalla vista dell&apos;effige scarna ed il robone di velluto damascato di Francesco Brivio tesoriere ducale, la quale riproduce fedelmente la celebre tela del Poldi Pezzoli, ad una mirabile figura di donna giacente di scuola Leonardesca; essa non &#xE8; dissimile dai numerosi ritratti di quella Cecilia Gallerani che tutti gli storici vogliono essere stata l&apos;amante di Lodovico il Moro.<br>
Qui si respira un po&apos; d&apos;aria della estinta dinastia dei duchi di Milano, dacch&#xE8; Francesco II Sforza tenne a battesimo un rampollo della linea principale dei signori di Brivio e gli impose il nome Sforza, rimasto da allora unito al casato dei discendenti; qui dai preziosi segreti dell&apos;archivio di famiglia vengono in luce le qualit&#xE0; illustri, i singolar servigi, le persecuzioni e l&apos;esilio di questi come di tanti altri signori milanesi che rimasero sempre fedeli ai loro naturali principi, e che piace ricordare nella rievocazione di un grande fatto d&apos;arme che si combatt&#xE8; sulle loro terre.<br>
La pubblicazione del cappellano Raffaele Inganni, che evidentemente fu ispirata ed appoggiata da casa Brivio, non sfugg&#xEC; agli studiosi dell&apos;argomento, fra cui il De Lauri&#xE8;re della Societ&#xE0; Archeologica di Francia, la quale annover&#xF2; il sacerdote di Zivido fra i suoi soci e lo insign&#xEC; di una grande medaglia commemorativa appositamente per lui coniata. Tale saggio storico &#xE8; assai diligente e completo quanto oramai introvabile, per cui ho ritenuto utile per la storia locale di Melegnano, San Giuliano e San Donato riesumare quelle antiche vicende.<br>
Nulla di nuovo c&apos;&#xE8; da aggiungere a quel volumetto la cui traccia ho seguito passo passo, anzi talora usando le stesse parole; solo ho voluto soffermarmi su particolari di pura curiosit&#xE0; locale che per ovvie ragioni vengono omessi dalla storia ufficiale; ho inteso far rivivere per un istante le figure di tanti personaggi che hanno consacrato alla storia le loro singolari imprese, nel quadro dei lori vizi e delle loro virt&#xF9;, dei costumi del tempo e degli avvenimenti di cui hanno avuto parte o che addirittura da essi sono stati determinati.<br>
E&apos; pertanto senza alcune pretesa letteraria ma per puro diletto che licenzio questo modesto volume, ricorrendo quattro secoli e mezzo dal celebre fatto d&apos;arme; luci ed ombre del passato seguono il mio cammino su questa stradetta discreta fra gli stessi campi sempre fiorenti e l&apos;ondeggiare dei filari di pioppi che lasciano cadere le foglie morte sui bordi delle rogge pi&#xF9; che mai limpide e silenziose. </p></td>
        </tr>
      </table>
      <table width="98%" border="0" cellspacing="0" cellpadding="0">
        <tr>
          <td><p>&#xA0;</p></td>
        </tr>
      </table>
      <table width="98%" border="0" cellpadding="0" cellspacing="0" bgcolor="#62B0FF">
        <tr>
          <td width="5%">&#xA0;</td>
          <td width="92%"><span class="Stile2">Nota 1 </span></td>
        </tr>
      </table>
      <table width="98%" border="0" cellpadding="0" cellspacing="5" bgcolor="#B9DCFF">
        <tr>
          <td><p>Avrei rimorso nel mandare alla stampa questo breve studio senza dedicare qualche riga al ricordo del sacerdote Raffaele Inganni, cappellano di casa Brivio nella chiesa della Nativit&#xE0; di Maria Santissima in Zivido dal 1879 al 1892. Nulla sappiamo della sua vita ch&#xE8; volutamente non feci delle ricerche, limitandomi a rilevare dalla <span class="citazione">Milano Sacra</span> le tappe del suo ministero; e cos&#xEC; risulta che appena ordinato sacerdote nel 1865 fu a Parabiago quale vice rettore e catechista del Pio Istituto Derelitti fino al 1869, poi coadiutore a Casbeno per cinque anni e quindi per altri tre nella colleggiata di Melegnano. Nel 1893 lo troviamo Delegato a poi Vicario Arcivescovile a Trigino e nel 1897 cappellano e confessore a San Celso, dove rimane fino al 1905, anno in cui passa alla Casa Ecclesiastica di Milano e dove quiescente muore il 16 settembre 1914 in et&#xE0; di anni 74.<br>
            Non appena assegnato alla cappellania di Zivido egli apprese di avere l&apos;obbligo della celebrazione di due Messe annue verso la met&#xE0; di settembre &quot;a suffragio delle anime dei soldati caduti in battaglia combattuta secoli addietro nei dintorni&quot;, e non gli fu difficile, consultando gli archivi dei marchesi Brivio, di accertare che quel legato risaliva alla fondazione di una cappella votiva in memoria della famosa battaglia di Marignano del 1515; vari ed importanti documenti ignorati vennero in luce i quali non fecero che aumentare la curiosit&#xE0; del nostro Cappellano ed a spingerlo ad effettuare ricerche sul terreno.<br>
            Cos&#xEC; scavando nel praticello antistante la chiesa scopr&#xEC; i tumuli di ossa umane gettativi alla rinfusa in epoca lontana, e fatti praticare dei sondaggi in un campo del fondo di Zivido dove esisteva l&apos;antico oratorio di Sant&apos;Eusebio, pot&#xE8; identificare le complete fondamenta della distrutta chiesa e monastero di Santa Maria della Vittoria che il Re di Francia aveva provveduto ad edificare per voto fatto sul campo di battaglia.<br>
            Fece riunire il saggio sacerdota tutte le memorie nella chiesa di Zivido non solo, ma quel che &#xE8; pi&#xF9; importante, diede mano alla compilazione di un volumetto che compendiava l&apos;esito di tutte le sue ricerche sul terreno e ci forniva una descrizione fedele ed ordinata di tutti gli episodi di interesse locale e di tutti i particolari di cui si componeva il grande quadro del famoso evento bellico legato a queste contrade.<br>
            Il libro dell&apos;Inganni &#xE8; scritto in forma piana, ma con una prosa assai sciolta ed elegante; l&apos;attendibilit&#xE0; storica vi &#xE8; rigorosamente osservata con acuto senso critico, profonda conoscenza della zona, varie e precise le fonti. Non conosciamo, n&#xE8; prima n&#xE8; dopo il suo lavoro, uno studio pi&#xF9; esatto e pi&#xF9; completo della battaglia di Marignano sotto il profilo di riferimenti locali cos&#xEC; interessanti. Egli fu assai diligente per le sue ricerche nelle cronache dell&apos;epoca, ebbe di persona scambi di notizie con studiosi svizzeri e francesi e venne favorito dall&apos;illustre marchese Giacomo Brivio che gli procur&#xF2; da Parigi copia di un prezioso manoscritto. <br>
          </p></td>
        </tr>
      </table>
      <table width="98%" border="0" cellspacing="0" cellpadding="0">
        <tr>
          <td><p>&#xA0;</p></td>
        </tr>
      </table>
      <table width="98%" border="0" cellpadding="0" cellspacing="5" bgcolor="#B9DCFF">
        <tr>
          <td align="center" valign="top"><span class="Stile2">Medaglia commemorativa della Battaglia di Marignano<br>
            </span><span class="Stile4">riproduzione dall&apos;originale esistente presso la Zecca di Parigi</span> </td>
        </tr>
      </table>
      <table width="98%" border="0" cellpadding="0" cellspacing="5" bgcolor="#B9DCFF">
        <tr>
          <td width="50%" align="center" valign="top"><img src="/gerosa/testi/bricbatt/images/med1.png" width="221" height="217"></td>
          <td width="50%" align="center" valign="top"><img src="/gerosa/testi/bricbatt/images/med2.png" width="221" height="222"></td>
        </tr>
      </table>
      <table width="98%" border="0" cellpadding="0" cellspacing="5" bgcolor="#B9DCFF">
        <tr>
          <td width="50%" align="center" valign="top"><span class="Stile4">(verso)</span></td>
          <td width="50%" align="center" valign="top"><span class="Stile4">(recto)</span></td>
        </tr>
      </table>
      <table width="98%" border="0" cellspacing="0" cellpadding="0">
        <tr>
          <td><p>&#xA0;</p></td>
        </tr>
      </table>
    </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="left" valign="top"><img src="/log2.png" width="100%" height="20"></td>
  </tr>
  <tr>
    <td bgcolor="#005A87">&#xA0;</td>
  </tr>
  <tr>
    <td align="left" valign="top"><img src="/log3.png" width="100%" height="20"></td>
  </tr>
</table>
<p class="piepagina"><a href="mailto:webmaster@aczivido.net">webmaster@aczivido.net</a></p>
</body>
</html>
