<html>
<head>
<title>Il Papa guerriero</title>
<link href="/acz.css" rel="stylesheet" type="text/css">
<style type="text/css">
<!--
.Stile1 {color: #FFFFFF}
.Stile2 {
	font-family: Verdana, Arial, Helvetica, sans-serif;
	font-size: 11px;
	font-weight: bold;
}
.Stile3 {
	font-family: Verdana, Arial, Helvetica, sans-serif;
	font-size: 11px;
}
-->
</style>

<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body>
<table width="100%" border="0" cellpadding="0" cellspacing="0" bgcolor="#005A87">
  <tr>
    <td width="70%" align="left" valign="top"><a href="/index.html"><img src="/log1.png" width="590" height="97" border="0"></a></td>
    <td width="10%" align="center" valign="top"><a href="/gerosa/brichetto.html"><img src="/gerosa/gerosa.png" width="69" height="91" border="0"></a></td>
    <td width="20%" align="left" valign="middle"><p class="Stile1 Stile1 Stile1">una nobile figura di uomo,<br>
  medico soldato e storiografo</p></td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="left" valign="top"><img src="/log2.png" width="100%" height="20"></td>
  </tr>
  <tr>
    <td align="right" valign="top" bgcolor="#005A87"><img src="/gerosa/gerosa1.png" width="376" height="44"></td>
  </tr>
  <tr>
    <td align="left" valign="top"><img src="/log3.png" width="100%" height="20"></td>
  </tr>
  <tr>
    <td bgcolor="#005A87">&#xA0;</td>
  </tr>
</table>
<table width="100%" border="0" cellpadding="0" cellspacing="0" bgcolor="#005A87">
  <tr>
    <td width="30%" align="center" valign="top">
      <table width="90%" border="0" cellpadding="0" cellspacing="0" bgcolor="#B9DCFF">
        <tr>
          <td align="center" valign="top"><img src="/gerosa/testi/bricbatt/images/briclib.png" width="208" height="288"></td>
        </tr>
      </table>
      <table width="90%" border="0" cellpadding="0" cellspacing="5" bgcolor="#B9DCFF">
      <tr>
        <td align="left" valign="top"><p>Milano, 1965<br><br>
            <strong>Indice</strong><br>
          <br>
          <a href="/gerosa/testi/bricbatt/ggbric00.html">Introduzione</a><br>
          <a href="/gerosa/testi/bricbatt/ggbric01.html">Il mito di Valentina Visconti</a><br>
          <a href="/gerosa/testi/bricbatt/ggbric02.html">Il testamento di Gian Galeazzo</a><br>
          <a href="/gerosa/testi/bricbatt/ggbric03.html">Gli Orl&#xE9;ans in agguato</a><br>
          <a href="/gerosa/testi/bricbatt/ggbric04.html">La passeggiata di Carlo VIII</a><br>
          <a href="/gerosa/testi/bricbatt/ggbric05.html">Il crepuscolo degli Sforza</a><br>
          <a href="/gerosa/testi/bricbatt/ggbric06.html">Il ritorno di Massimiliano</a><br>
          <a href="/gerosa/testi/bricbatt/ggbric07.html">La carovana di Venere</a><br>
          <a href="/gerosa/testi/bricbatt/ggbric08.html">Il malfranzese</a><br>
          <a href="/gerosa/testi/bricbatt/ggbric09.html">Pontefici e cardinali</a><br>
          <a href="/gerosa/testi/bricbatt/ggbric10.html">Il Papa guerriero</a><br>
          <a href="/gerosa/testi/bricbatt/ggbric11.html">Le Messe dello Spirito Santo</a><br>
          <a href="/gerosa/testi/bricbatt/ggbric12.html">Il ballo del Corpus Domini</a><br>
          <a href="/gerosa/testi/bricbatt/ggbric13.html">Il re avventuroso e galante</a><br>
          <a href="/gerosa/testi/bricbatt/ggbric14.html">Donne e armi</a><br>
          <a href="/gerosa/testi/bricbatt/ggbric15.html">La favola del pellicano</a><br>
          <a href="/gerosa/testi/bricbatt/ggbric16.html">La nuova calata</a><br>
          <a href="/gerosa/testi/bricbatt/ggbric17.html">Schermaglie diplomatiche</a><br>
          <a href="/gerosa/testi/bricbatt/ggbric18.html">La grande armata</a><br>
          <a href="/gerosa/testi/bricbatt/ggbric19.html">La passata delle Alpi</a><br>
          <a href="/gerosa/testi/bricbatt/ggbric20.html">L&apos;armata in movimento</a><br>
          <a href="/gerosa/testi/bricbatt/ggbric21.html">Ferragosto a Villafranca</a><br>
          <a href="/gerosa/testi/bricbatt/ggbric22.html">Il gran convito del Colonna</a><br>
          <a href="/gerosa/testi/bricbatt/ggbric23.html">La meravigliosa sfilata</a><br>
          <a href="/gerosa/testi/bricbatt/ggbric24.html">Uno stuolo di principi</a><br>
          <a href="/gerosa/testi/bricbatt/ggbric25.html">I grandi favoriti</a><br>
          <a href="/gerosa/testi/bricbatt/ggbric26.html">Dalle Alpi al Lambro</a><br>
          <a href="/gerosa/testi/bricbatt/ggbric27.html">Una puntata a Sant&apos;Eustorgio</a><br>
          <a href="/gerosa/testi/bricbatt/ggbric28.html">Il bellicoso Cardinale</a><br>
          <a href="/gerosa/testi/bricbatt/ggbric29.html">Gli Svizzeri in Milano</a><br>
          <a href="/gerosa/testi/bricbatt/ggbric30.html">Verso Marignano</a><br>
          <a href="/gerosa/testi/bricbatt/ggbric31.html">Marignano &quot;la belle et bonne terre&quot;</a><br>
          <a href="ggbric32.html">Lo schieramento</a><br>
          La strategia del Trivulzio<br>Il mattino del 13 settembre<br>Pattuglie a San Donato<br>Il discorso del Cardinale<br>I Francesi attendono il nemico<br>L&apos;urto tremendo<br>I figli perduti<br>Il Re in prima linea<br>Il Cardinale in pericolo<br>La strana notte<br>La seconda giornata<br>Nuovo schieramento<br>L&apos;arrivo dei Veneziani<br>La stretta finale<br>Eroismo degli Svizzeri<br>Allagamento dei campi<br>Rientro a Milano<br>L&apos;omaggio del nemico<br>Triste epilogo<br>Dopo la battaglia<br>La strage dei nobili<br>Il trombettiere Cristoforo<br>L&apos;alfiere Boemondo<br>Il cavallo di Baiardo<br>L&apos;investitura della cavalleria<br>Il diario di Santa Brera<br>L&apos;armata a San Donato<br>La sorpresa del Pontefice<br>Epilogo delle calate francesi<br>La ferocia del Lautrec<br>Il favorito di turno<br>La signora Clerici<br>La Cappella Votiva<br>La vigna di S.Eusebio<br>Il monastero in rovina<br>Le ricerche del Cappellano Inganni<br>Il trionfo della morte<br>I graziosi &quot;souvenirs&quot;<br>La Nemesi delle tombe<br>Fine delle favorite<br>Il Tempio della Ragione<br>Il sole sui campi</p></td>
      </tr>
    </table><br>
    <table width="45%" border="0" cellpadding="0" cellspacing="5" bgcolor="#B9DCFF">
      <tr>
        <td align="left" valign="top"><p><a href="/zivido/battaglialibri/battaglialibri.html">la battaglia sui libri </a></p></td>
      </tr>
    </table>
    </td>
    <td width="70%" align="left" valign="top"><table width="98%" border="0" cellpadding="0" cellspacing="0" bgcolor="#62B0FF">
      <tr>
        <td width="5%" bgcolor="#FFD900">&#xA0;</td>
        <td width="2%">&#xA0;</td>
        <td width="92%"><p><strong>La Battaglia di Marignano, uomini e tempi delle calate dei francesi sul ducato di Milano</strong></p>
          </td>
      </tr>
    </table>
      <table width="98%" border="0" cellpadding="0" cellspacing="5" bgcolor="#B9DCFF">
        <tr>
          <td align="left" valign="top"><p><br>
              <strong>Il Papa guerriero</strong><br>
            <br>
Il secondo invece &#xE8; il grande Papa, il guerriero tutto vestito d&#x2019;armatura di ferro che getta in Tevere, si dice, le chiavi di San Pietro e ritiene solo la spada di San Paolo; e difatti Michelangelo gli modella una statua per la porta di San Petronio a Bologna, lui vivente, e lo raffigura con la destra che benedice e la sinistra sulla impugnatura dell&#x2019;arma.<br>
Giulio II Della Rovere ritoglie con estrema rapidita e decisione al Valentino tutto quanto ha malamente sottratto alla Chiesa; vuol riunire allo stato pontificio le citt&#xE0; usurpate e perci&#xF2; non tarda a venire in lotta con Venezia e partecipa alla lega di Cambrai con l&#x2019;impero, la Francia e la Spagna per frenare l&#x2019;avidit&#xE0; di conquista della Serenissima.<br>
Ad Agnadello si trov&#xF2; dalla parte dei vincitori, ma poi si accord&#xF2; con Venezia e rivolse le sue armi contro la Francia al grido di &quot;fuori i barbari&quot;; Luigi XII allora trasform&#xF2; la lotta in un conflitto religioso: nove cardinali agli ordini di Bernardino de Carvajal (il cardinale di Santa Croce), convocarono il concilio scismatico di Pisa che pretese di deporre il Pontefice.<br>
Giulio II colp&#xEC; d&#x2019;interdetto i Pisani i quali accomiatarono molto cortesemente i padri del conciliabolo e questi si trasferirono a Milano. L&#x2019;interdetto papale li seguiva, anzi li precedeva, cosicch&#xE8; la citt&#xE0; si trov&#xF2; divisa: alcuni poveri preti preoccupati pi&#xF9; del pane che degli anatemi andarono avanti tranquillamente ad officiare, mentre altri, fra di cui i frati di Sant&#x2019;Ambrogio, quelli della Passione e di San Pietro in Gessate osservarono l&#x2019;interdetto ed i loro beni furono occupati dalle truppe francesi. (Prato)<br>
Il settantenne Papa, che nonostante gli acciacchi ed i rigori dell&#x2019;inverno era andato all&#x2019;assedio di Mirandola e si era arrampicato su una scala a pioli per essere il primo a penetrare, veniva duramente colpito dalla disfatta di Ravenna e dalle mene del concilio scismatico; ma con un insolito vigore tornava all&#x2019;attacco, riordinava i quadri della Lega santa, apriva il concilio Lateranense, nel quale veniva riaffermata la sua suprema autorit&#xE0;. Purtroppo per&#xF2; anche Giulio II incorse in un grave peccato: quello di chiamare in Italia uno straniero per cacciarne un altro; era l&#x2019;esercito di 18.000 Svizzeri condotti dal cardinale di Sion che marciava verso Milano.<br>
I Francesi, comandati dal Trivulzio e dal La Palisse deliberarono la ritirata mentre i collegati marciavano su Cremona e la presero il 5 giugno; il Pontefice che era ammalato, al ricever quella notizia salt&#xF2; gi&#xF9; dal letto in camicia e si mise a cantare a ballare dalla gioia <strong>(1)</strong>. <br>
Questo italianissimo Papa, uno fra i pi&#xF9; grandi della storia, aveva un carattere cos&#xEC; collerico, dicono, che quando andava su tutte le furie, e succedeva spesso per un nonnulla, bestemmiava come un turco. Ma fu un uomo di intensa fede religiosa e di piet&#xE0; somma, e la possanza della sua energia fisica e morale spira dalla colossale statua del Mos&#xE8; di San Pietro in Vincoli, posta dal genio di Michelangelo sulla sua tomba, come pure non pu&#xF2; non colpire lo sguardo dignitoso e severo del suo viso nel ritratto attribuito a Raffaello.<br>
La mattina del 3 giugno 1512 una comitiva di armati fra cui alcuni ecclesiastici stava per attraversare il Po sotto Pieve del Cairo, quando ne nacque un tumulto e qualcuno riusc&#xEC; a fuggire. Era fra questi il Cardinale Giovanni de&#x2019; medici, fatto prigioniero dai Francesi a Ravenna, il quale con l&#x2019;aiuto di alcuni suoi amici pot&#xE8; rientrare a Milano e di qui riparare a Mantova. All&#x2019;11 di marzo dell&#x2019;anno successivo veniva eletto Papa col nome di Leone X e dicono che era tanto mite e pacifico, quanto il suo predecessore era collerico e violento.<br>
Pare per&#xF2; che il suo temperamento fosse di una estrema fiacchezza la quale si rivelava anche dalla persona enorme e dal volto floscio, che invano Raffaello ha cercato di idealizzare nella sua celebre tela degli Uffizi.<br>
Leone X riemp&#xEC; talmente di s&#xE9; e del suo mecenatismo il non lungo pontificato che addirittura il secolo prese il suo nome, come il suo nome leg&#xF2; ad un lavorio incessante di intrighi, di inganni e di maneggi per elevare sempre pi&#xF9; la sua famiglia ed ingrandirne il dominio. Sull&#x2019;animo fiacco del Pontefice, il cardinale Bernardo Dovizi detto il Bibbiena ha tale ascendente che lo chiamano <i>alter papa</i>. Il nepotismo di Alessandro Borgia ha fatto scuola: il cappello cardinalizio viene presto conferito ad Innocenzo Cybo nipote del Papa, e perch&#xE9; no? Anche a Giulio de&#x2019; Medici suo cugino, notoriamente non legittimo <strong>(2)</strong>.<br>
Quando Francesco I Re di Francia incominci&#xF2; a far note le sue intenzioni di ritornare alla carica per la conquista del Milanese, papa de&#x2019; Medici diede fuoco alle polveri della sua ibrida diplomazia per trarne partito per s&#xE9; e per la sua casata, nel modo che pi&#xF9; innanzi verremo descrivendo.<br>
E che cosa succedeva in grembo alla santa Chiesa Ambrosiana, da quando Lodovico il Moro s&#x2019;impastoi&#xF2; volente o nolente con le cose di Francia, o peggio da quando i discendenti della casa di Orl&#xE9;ans si impuntarono di impossessarsi di quella da loro ritenuta secolare eredit&#xE0; di famiglia? Succedevano rivolgimenti paurosi, ed un inestricabile gioco di parteggiamenti, sottomissioni, ribellioni aperte o segrete. Basti pensare ai contrasti inevitabili che comportava la fedelt&#xE0; ai signori naturali i duchi Sforza, e l&#x2019;obbedienza ai nuovi padroni venuti d&#x2019;oltralpe, la secessione del clero e degli ordini monastici devoti figli del Pontefice romano, da quelli che avevano simpatizzato per gli scismatici del concilio di Pisa, poi trasferitosi a Milano.<br>
I nostri buoni cronisti ad ogni pi&#xE8; sospinto ti descrivono la citt&#xE0; in subbuglio, la gente pacifica che non sa fare previsioni e qual partito prendere, i segni manifesti della collera divina con scontri d&#x2019;armi fiammeggianti nel firmamento e fulmini dal cielo, Madonne che piangono, Santi che sudano!&#xA0;</p></td>
        </tr>
      </table>
      <table width="98%" border="0" cellspacing="0" cellpadding="0">
        <tr>
          <td><p>&#xA0;</p></td>
        </tr>
      </table>
      <table width="98%" border="0" cellpadding="0" cellspacing="0" bgcolor="#62B0FF">
        <tr>
          <td width="5%">&#xA0;</td>
          <td width="92%"><span class="Stile2">Nota 1 </span></td>
        </tr>
      </table>
      <table width="98%" border="0" cellpadding="0" cellspacing="5" bgcolor="#B9DCFF">
        <tr>
          <td align="left" valign="top"><p>&quot;Poi discalcio in camisa, in presentia de tuti salt&#xF2; fora dil leto et cominci&#xF2; at leggere le lettere, le quali lette entr&#xF2; in una galla, in uno cridare <span class="citazione">Julio</span> et <span class="citazione">Chiesa</span>, et in uno cantare che era la pi&#xF9; nova cosa da veder dil mondo ...&quot; (da Luzio).</p>
            </td>
        </tr>
      </table>
      <table width="98%" border="0" cellpadding="0" cellspacing="0" bgcolor="#62B0FF">
        <tr>
          <td width="5%">&#xA0;</td>
          <td width="92%"><span class="Stile2">Nota 2 </span></td>
        </tr>
      </table>
      <table width="98%" border="0" cellpadding="0" cellspacing="5" bgcolor="#B9DCFF">
        <tr>
          <td align="left" valign="top"><p>&quot;In Giulio i testimoni preposono la gratia humana alla verit&#xE0; , perch&#xE8; provarono che la madre, della quale fanciulla et non maritata era stato generato, innanzi che ammettesse agli abbracciamenti suoi il padre Giuliano, haveva da lui havuto segreto consentimento d&apos;esser sua moglie&quot;. Ogni commento &#xE8; superfluo. </p></td>
        </tr>
      </table>
      <table width="98%" border="0" cellspacing="0" cellpadding="0">
        <tr>
          <td><p>&#xA0;</p></td>
        </tr>
      </table>
      <table width="98%" border="0" cellpadding="0" cellspacing="5" bgcolor="#B9DCFF">
        <tr>
          <td width="50%" align="center" valign="top"><img src="/gerosa/testi/bricbatt/images/giulioII.png" width="218" height="258"><br>
            <table width="90%" border="0" cellspacing="5" cellpadding="0">
              <tr>
                <td align="center" valign="top"><span class="Stile3"><strong>Papa Giulio II Della Rovere </strong><br>
Quadro attribuito a Raffaello </span></td>
              </tr>
            </table>
          </td>
          <td width="50%" align="center" valign="top"><img src="/gerosa/testi/bricbatt/images/leoneX.png" width="227" height="257"><br>
            <table width="90%" border="0" cellspacing="5" cellpadding="0">
              <tr>
                <td align="center" valign="top"><span class="Stile3"><strong>Leone X De&apos; Medici</strong><br>
                  Quadro di Raffaello. Firenze, Uffizi</span></td>
              </tr>
            </table>
          </td>
        </tr>
      </table>
    </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="left" valign="top"><img src="/log2.png" width="100%" height="20"></td>
  </tr>
  <tr>
    <td bgcolor="#005A87">&#xA0;</td>
  </tr>
  <tr>
    <td align="left" valign="top"><img src="/log3.png" width="100%" height="20"></td>
  </tr>
</table>
<p class="piepagina"><a href="mailto:pierino.esposti@gmail.com">pierino.esposti@gmail.com</a></p>
</body>
</html>
