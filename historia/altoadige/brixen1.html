<html>
<head>
<meta name="GENERATOR" content="Microsoft FrontPage 3.0">
<title>Bressanone - Brixen</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><big><font face="Times New Roman" color="#808080" size="5">Alto Adige<br>
        Sud Tirol</font></big></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">Bressanone</font><br>
        <font face="Verdana, Arial, Helvetica, sans-serif" size="1">di
        Karl Mittermaier</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p align="center"><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td width="78%" valign="top" align="left">
      <p align="JUSTIFY"><font face="Verdana, Arial, Helvetica, sans-serif" size="1"><br>
        <b>Aspetto sorridente</b><br>
        Nell&apos;antica &quot;stube&quot; ricca di memorie storiche d&apos;un ristorante
        che s&apos;affaccia sulla piazza del Duomo, Ulrich Fuchs - un turista in visita
        culturale - se ne sta beatamente seduto ad un tavolo e nei propri pensieri
        rincorre, sotto la grigia patina d&apos;antico degli edifici, le tracce del
        glorioso passato di Bressanone. Gi&#xE0; al suo arrivo in citt&#xE0;
        rimase colpito dal fascino seducente degli edifici sacri e non riusciva
        a staccare i propri occhi da quella tipica atmosfera di religiosit&#xE0;
        che il Duomo barocco sprigiona. &quot;Domattina&quot; si disse con decisone
        &quot;mi metter&#xF2; in cammino per scoprire e comprendere la storia
        e la cultura di questa graziosa cittadina adagiata sull&apos;Isarco. Intanto
        quest&apos;oggi mi voglio rendere conto della sua rinomata ospitalit&#xE0;,
        gustando quanto la cucina e la cantina hanno da offrire&quot;.<br>
        E&apos; un vero piacere osservarlo mentre &#xE8; intento a mangiare e bere
        a quel tavolino incastonato nell&apos;erker a colmo d&apos;ogni ben di Dio: pane
        di segale, speck, salsicce, formaggi locali ed una bottiglia di vino color
        rubino. Il cameriere, attento e gentile con quel suo reiterato &quot;Signor
        ospite&quot; si premura di portarne una nuova non appena la precedente
        &#xE8; vuota. Ma il nostro turista sembra ignorarlo tanto il suo sguardo
        &#xE8; intento a fissare attraverso l&apos;erker la possente sagoma del Duomo;
        corruga la fronte quasi fosse intento a meditare sulla storia di Bressanone.
        Poi di scatto ritorna al suo bicchiere di vino rosso che vuota in un unico
        sorso. Con mano un tantino tremolante &quot;fa la scarpetta&quot; per
        ripulire il fondo del piatto dalla zuppa che ha ordinato per completare
        la merenda. Ormai s&apos;&#xE8; fatto sera; con gli occhi lucidi e fronte
        aggrinzata Ulrich Fuchs sembra vivere in un&apos;epoca che non &#xE8; pi&#xF9;
        la sua.<br>
        Bressanone, la piccola citt&#xE0; sull&apos;Isarco, l&apos;ha conquistato; quella
        Bressanone che negli ultimi anni &#xE8; ininterrottamente sottoposta
        a febbrili opere edilizie con costruzioni nuove e restauri d&apos;edifici antichi.
        Per fortuna ci&#xF2; non accade entro le sacre vie e piazze del centro
        storico; quanto qui &#xE8; cresciuto nel corso dei secoli appartiene
        infatti alle generazioni future. &quot;E nessuno ha il diritto di usurpare
        questa eredit&#xE0;&quot; borbotta il nostro turista rivolgendosi al
        cameriere che ormai stenta a capirlo.<br>
        Poco pi&#xF9; a nord di Bressanone inizia il sud, almeno cos&#xEC;
        scrissero celebri viaggiatori, i cosiddetti grandi della storia e della
        letteratura. Anche il nostro turista seduto nell&apos;erker del celebre ristorante
        ha la stessa impressione, e d&#xE0; libero sfogo ai propri pensieri.
        Qui tutto si capovolge, i sensi, il piacere, il gusto di mangiare e di
        bere. Qui si &#xE8; accasata e radicata la cultura. Nemmeno un terribile
        gigante la potrebbe pi&#xF9; strappare dal suolo.<br>
        Ulrich Fuchs rovista nella sua borsa da viaggio alla ricerca di una vecchia
        guida di Bressanone comperata presso un antiquario.<br>
        E gi&#xE0; nelle prime pagine trova la conferma della propria opinione.
        Vi si legge infatti che alla Chiusa di Bressanone ha inizio la terra delle
        meraviglie; proprio qui, all&apos;ombra di castagneti e rigogliosi frutteti,
        tra fertili prati verdeggianti e vigneti carichi di turgidi grappoli d&apos;uva.<br>
        Rivolgendo lo sguardo verso la conca di Bressanone, i cui versanti ammantati
        di vigne, castagneti, frutteti e prati in fiore conferiscono al paesaggio
        un fascino incomparabile; davvero l&apos;osservatore proveniente dal nord prova
        dei sentimenti che scaturiscono da un luminoso ambiente meridionale.<br>
        Certo, la conca brissinese non va paragonata al meridione d&apos;Italia dove
        - per dirla con Goethe - fioriscono i limoni, oppure con le spiagge marine
        della Grecia o della Spagna dove ogni giorno &#xE8; possibile fare una
        buona pesca. Comunque la piana di Bressanone, attorniata da uno stupendo
        mondo alpestre, offre un&apos;affascinante variet&#xE0; di squarci panoramici.<br>
        Ad est della citt&#xE0; si erge con i suoi oltre 2500 metri il massiccio
        della Plose, la montagna di casa. Alle sue spalle si estende il mare roccioso
        dei &quot;monti pallidi&quot;. Salendo verso la Plose numerosi villaggi
        pittoreschi dagli insediamenti umani preistorici invitano ad una breve
        sosta; sono Cleran, Meluno, S.Andrea in Monte, Cornale, San Leonardo ed
        Eores.<br>
        Ad ovest scendono dal crinale della Cima Cane/Hundskopf, in cui occhieggia
        il grazioso Lago Rodella, i marcati solchi vallivi. L&apos;ampio terrazzo di
        Monteponente, abitato da millenni, reca da sempre il nome di Pfeffersberg.
        Gli abitanti del luogo - i Pfefferer - traggono tale denominazione dal
        castello di Pfeffersberg eretto attorno al 1173 nei pressi dell&apos;odierno
        maso Burger dai nobili brissinesi di Porta San Michele. Bench&#xE8;
        sede di un tribunale il maniero venne distrutto e raso al suolo gi&#xE0;
        un secolo dopo. Il poco usuale toponimo &quot;Pfeffersberg&quot; risale
        alla tassa che veniva riscossa per l&apos;importazione del pepe. Un tempo l&apos;abitato
        formava un comune autonomo; da oltre 70 anni per&#xF2; gli otto villaggi
        che lo compongono - Untereben, Tiles, Caredo, Pinzago, Tecelinga, Perara,
        Scezze e La Mara - fanno parte della citt&#xE0; di Bresanone.<br>
        Sia ad est che ad ovest la citt&#xE0; &#xE8; ben protetta. A nord
        sono le propaggini delle Alpi Aurine, la Cima della Capra/Gaisjoch e la
        Cima di Terento/Eidechsspitze a difendere la piana di Bressanone. Queste
        massicce sentinelle, questi monti che svettano nel cielo, allentano la
        furia dei venti e la morsa del freddo creando le premesse di cui abbisogna
        la conca brissinese per offrire alla gente i primi sintomi di un benessere
        meridionale.<br>
        L&apos;altitudine di 550 metri sul livelo del mare &#xE8; ideale per un temperamento
        tranquillo e cordiale, per un clima mite e per una fitta vegetazione in
        parte gi&#xE0; mediterranea.<br>
        Questo e altro ancora legge con profitto il nostro turista nella sua guida
        un tantino sgualcita. Gli occhi sono affaticati e la quiete della notte
        invita al riposo. Paga il conto e s&apos;incammina incerto fra le prime ombre
        della sera. Ancora una volta &#xE8; inebriato dall&apos;atmosfera misteriosa
        che avvolge le case e le vie di Bressanone.<br>
        <br>
        </font></p>

    </td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="2"><b><small><br>
        indice</small></b></font><font face="Verdana, Arial, Helvetica, sans-serif" color="#0000FF" size="1"><a href="glorenza1.html"><br>
        <br>
        </a><a href="brixen1.html">aspetto sorridente</a></font><font face="Verdana, Arial, Helvetica, sans-serif" color="#000000" size="1">
        <br>
        <a href="brixen2.html"><font color="#0000FF">preistoria</font></a><br>
        <a href="brixen3.html"><font color="#0000FF">nel cuore della citt&#xE0;</font></a><br>
        <a href="brixen4.html"><font color="#0000FF">da vescovo a papa</font></a><br>
        <a href="brixen5.html"><font color="#0000FF">il cardinale</font></a><br>
        <a href="brixen6.html"><font color="#0000FF">tra vicoli e strade</font></a><br>
        <a href="brixen7.html"><font color="#0000FF">preziosit&#xE0; dei dintorni</font></a><br>
        <a href="brixen8.html"><font color="#0000FF">il massimo delle solennit&#xE0;</font></a></font></p>
      </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="35%" align="left" valign="middle">
      <p><small><font face="Verdana, Arial, Helvetica, sans-serif" size="1">Casa
        Editrice A.Weger - Bressanone, 1998</font></small></p>
    </td>
    <td width="65%" align="left" valign="middle">
      <hr noshade="" size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../../index.html"><font color="#0000FF">Associazione Culturale
  Zivido</font></a><br>
  <a href="mailto:webmaster@aczivido.net" style="color: rgb(0,0,255)">webmaster@aczivido.net</a></font></small></p>
</body>

</html>

