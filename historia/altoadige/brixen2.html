<html>
<head>
<meta name="GENERATOR" content="Microsoft FrontPage 3.0">
<title>Bressanone - Brixen</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><big><font face="Times New Roman" color="#808080" size="5">Alto Adige<br>
        Sud Tirol</font></big></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">Bressanone</font><br>
        <font face="Verdana, Arial, Helvetica, sans-serif" size="1">di Karl Mittermaier</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p align="center"><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td width="78%" valign="top" align="left">
      <p align="JUSTIFY"><font face="Verdana, Arial, Helvetica, sans-serif" size="1"><br>
        <b>Preistoria</b><br>
        Sinora si riteneva per certo che la conca di Bressanone - soprattutto
        l&apos;attuale centro storico - nell&apos;et&#xE0; della pietra e del bronzo,
        ma anche in quella del ferro, non fosse per nulla abitata. Nelle Alpi
        centrali l&apos;et&#xE0; del bronzo abbraccia un periodo fra il 2000 e il
        1000 a.C., mentre la successiva et&#xE0; del ferro si estende nei secoli
        che pi&#xF9; o meno giungono fino alla nascita di Cristo. Comunque a
        Bressanone per lungo tempo non sono venuti alla luce dei reperti risalenti
        all&apos;et&#xE0; della pietra, per cui era normale leggere nei libri di
        storia delle affermazioni dal seguente tenore: &quot;Sembra che in questa
        zona allora non ci fossero ancora degli insediamenti umani&quot;. Eppure
        in altri luoghi del Tirolo meridionale si erano trovati degli strumenti
        risalenti all&apos;et&#xE0; della pietra; ma perfino nei pressi di Bressanone,
        ad esempio sulla collina di Plabach, era venuto alla luce del materiale
        dell&apos;epoca del bronzo.<br>
        Appena nella primavera del 1996, proprio mentre il nostro Ulrich si trovava
        in citt&#xE0;, accadde ci&#xF2; che sconvolse ed indusse a rivedere
        l&apos;usuale immagine dei primi insediamenti a Bressanone: in Piazza Duomo,
        a quattro metri di profondit&#xE0;, fu scoperta una capanna di circa
        2500 anni fa. Questo reperto archeologico conferm&#xF2; le molte ipotesi
        e supposizioni da tempo ventilate, che cio&#xE8; l&apos;odierno centro storico
        cittadino in epoche remote non era affatto un esteso acquitrino disabitato.
        Durante gli scavi in piazza parrocchia si trovarono inoltre delle mura
        medioevali che si suppone facenti parte delle fondamenta di un&apos;antichissima
        cappella. Il nostro signor Fuchs non &#xE8; meno sorpreso dei numerosi
        curiosi che la mattina seguente osservano come gli addetti ai lavori si
        diano da fare per estrarre ossa umane, resti di scheletri animali, pezzi
        d&apos;un fonte battesimale ed un&apos;acquasantiera. Lui almeno sa interpretare
        i reperti: in origine la piazza della parrocchia - come del resto l&apos;intero
        ambito della chiesa - era un cimitero. Soltanto a partire del 14&#xB0;
        secolo vi si svilupp&#xF2; un&apos;intensa attivit&#xE0; commerciale: vendita
        di lumini e candele di cera da accendere sugli altari delle chiese davanti
        alle statue dei santi, offerta di frutta proveniente dalle campagne dei
        dintorni e mercato settimanale.<br>
        Ambedue le piazze, quella della parrocchia e quella del Duomo, sono siti
        carichi di cultura; probabilmente la pi&#xF9; antica &#xE8; quella
        del Duomo; lo dimostrerebbero gli edifici sacri sorti nelle sue immediate
        vicinanze. Forse un tempo vi si trovava il maso Prihsna che nel 901 il
        re Ludovico il Fanciullo don&#xF2; al vescovo Zaccaria di Sabiona. E&apos;
        per&#xF2; possibile che questa tenuta si trovasse nell&apos;attuale via Sant&apos;Alboino,
        nello storico rione di Gries/Le Ghiaie.<br>
        Comunque sia nella seconda met&#xE0; del 10&#xB0; secolo sorse il primo
        Duomo carolingio-ottoniano e la sede vescovile fu trasferita da Sabiona
        a Bressanone, precisamente nel Palazzo vecchio, come era chiamato l&apos;edificio
        che oggi ospita gli uffici della Pretura; qui abitarono i vescovi fino
        al completamento del palazzo principe-vescovile. Per lungo tempo la piazza
        si chiam&#xF2; &quot;am Hof&quot; - alla corte. Fu detta anche &quot;Foro
        boario&quot; in quanto per quasi 600 anni - fino al 1820 - vi si svolgeva
        il mercato del bestiame. Il giudice di corte teneva le sedute pubbliche
        davanti al portale del Palazzo Vecchio ed emetteva le sentenze, che molte
        volte erano di morte.<br>
        Pi&#xF9; volte all&apos;anno l&apos;Isarco creava dei grossi problemi ai primi
        abitanti di Bressanone. Spesso tracimava inondando di acqua e detriti
        le vie e le abitazioni. Il fiume era ancora a regime torrentizio e i suoi
        rami solcavano il fondovalle creando qua e l&#xE0; degli isolotti, sui
        quali si insediavano momentaneamente gli antichi brissinesi credendo di
        sfuggire cos&#xEC; alla furia degli elementi. Poi l&apos;Isarco scatenava
        ancora la propria violenza e distruggeva le conquiste umane creando ansia
        e terrore.<br>
        A Stufles, il quartiere oltre il fiume ad est della citt&#xE0;, furono
        trovati dei cocci e dei vasi in terracotta. Fino alla recente scoperta
        di reperti archeologici in Piazza Duomo si ritenne che proprio Stufles
        doveva essere il nucleo originario di Bressanone. Ma anche questa supposizione
        si rivel&#xF2; errata ed appartiene ormai al passato.<br>
        Oltre 7000 anni a.C. iniziarono le scorribande di orde umane che invadendo
        la conca di Bressanone si insediarono a mezza costa lungo i versanti laterali.
        Irrobustirono gli argini del fiume, eressero muri a secco per difendersi
        dagli animali rapaci e dagli assalti nemici. Cos&#xEC; potrebbe essere
        nato l&apos;attuale quartiere di Stufles. Ad ogni modo in epoca romana era
        un borgo di intense frequentazioni, dove i viandanti trovavano vitto ed
        alloggio; e non mancavano nemmeno delle piccole comodit&#xE0;: gli antichi
        romani potevano ripulirsi dalla polvere e dal sudore prendendo un bagno
        ristoratore, ad esempio nell&apos;odierno Terzo di Sotto.<br>
        <br>
        </font></p>

    </td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="2"><b><small><br>
        indice</small></b></font><font face="Verdana, Arial, Helvetica, sans-serif" color="#0000FF" size="1"><a href="glorenza1.html"><br>
        <br>
        </a><a href="brixen1.html">aspetto sorridente</a></font><font face="Verdana, Arial, Helvetica, sans-serif" color="#000000" size="1">
        <br>
        <a href="brixen2.html"><font color="#0000FF">preistoria</font></a><br>
        <a href="brixen3.html"><font color="#0000FF">nel cuore della citt&#xE0;</font></a><br>
        <a href="brixen4.html"><font color="#0000FF">da vescovo a papa</font></a><br>
        <a href="brixen5.html"><font color="#0000FF">il cardinale</font></a><br>
        <a href="brixen6.html"><font color="#0000FF">tra vicoli e strade</font></a><br>
        <a href="brixen7.html"><font color="#0000FF">preziosit&#xE0; dei dintorni</font></a><br>
        <a href="brixen8.html"><font color="#0000FF">il massimo delle solennit&#xE0;</font></a></font></p>
      </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="35%" align="left" valign="middle">
      <p><small><font face="Verdana, Arial, Helvetica, sans-serif" size="1">Casa
        Editrice A.Weger - Bressanone, 1998</font></small></p>
    </td>
    <td width="65%" align="left" valign="middle">
      <hr noshade="" size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:webmaster@aczivido.net" style="color: rgb(0,0,255)">webmaster@aczivido.net</a></font></small></p>
</body>

</html>

