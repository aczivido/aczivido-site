<html>
<head>
<meta name="GENERATOR" content="Microsoft FrontPage 3.0">
<title>Bressanone - Brixen</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><big><font face="Times New Roman" color="#808080" size="5">Alto Adige<br>
        Sud Tirol</font></big></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">Bressanone</font><br>
        <font face="Verdana, Arial, Helvetica, sans-serif" size="1">di Karl Mittermaier</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p align="center"><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td width="78%" valign="top" align="left">
      <p align="JUSTIFY"><font face="Verdana, Arial, Helvetica, sans-serif" size="1"><br>
        <b>Da vescovo a papa</b><br>
        La terza giornata Ulrich Fuchs la trascorre in tutta tranquillit&#xE0;.
        Si reca nel Seminario, sede dello Studio Teologico Accademico di Bressanone,
        e nell&apos;antica biblioteca si mette a sfogliare dei preziosi manuali. Il
        suo interesse viene attratto da due personalit&#xE0; del passato: due
        grandi rappresentanti della chiesa locale che conseguirono stima e fama
        anche a livello mondiale. Ambedue vescovi di Bressanone, l&apos;uno divenne
        papa e l&apos;altro giunse gi&#xE0; cardinale nella citt&#xE0; sull&apos;Isarco.<br>
        Il Seminario sorse sulla cosiddetta Insula Sanctae Crucis, un&apos;isola racchiusa
        fra l&apos;Isarco e la roggia che un tempo la separava dal centro urbano. Qui
        nel 1157 il canonico Richer aveva fatto costruire un ospizio, l&apos;ospedale
        di Santa Croce, per i pellegrini che si recavano in Terra Santa, a Roma,
        ad Aquisgrana e a Santiago de Compostela. Pi&#xF9; tardi, dopo il 1600,
        in un edificio accanto al chiostro, dove oggi sorge il Cassianeum, venne
        aperto un Seminario, che poi il Principe-Vescovo Leopoldo conte Spaur
        (1747-1778) trasfer&#xEC; sull&apos;Isola di Santa Croce facendo costruire
        un edificio nuovo sul posto di quello ormai fatiscente dell&apos;ospizio medievale.<br>
        Il coronamento di questa istituzione creata per la formazione degli studenti
        di teologia e dei futuri curatori d&apos;anime &#xE8; senza dubbio la biblioteca
        con i preziosi affreschi che il pittore aulico F. A. Zeiller realizz&#xF2;
        nel 1772: la sala rettangolare a due piani presenta tutto intorno una
        galleria sostenuta da mensole; la volta poggia su due colonne di marmo
        che simboleggiano i fondamenti della teologia, ossia la Sacra Scrittura
        e la Tradizione, ma anche le due correnti spirituali dell&apos;occidente, cio&#xE8;
        la Filosofia e la Teologia. La biblioteca &#xE8; un autentico gioiello
        artistico dove anche il laico interessato amerebbe soffermarsi a lungo.<br>
        Una volta nel corso delle sue alterne vicende storiche Bressanone si trov&#xF2;
        al centro dell&apos;interesse mondiale. Era l&apos;anno 1048. Quelli erano tempi
        bui, incerti e pericolosi. Papa ed imperatore si trovavano spesso ai ferri
        corti per motivi di potere, di predominio dell&apos;uno sull&apos;altro; questo
        stato di cose comportava spesso dei pesanti tributi. N&#xE9; l&apos;imperatore
        n&#xE9; il papa erano disposti a cedere. Il pi&#xF9; forte disponeva
        dei sudditi a proprio piacimento; nei posti di maggior prestigio piazzava
        dei funzionari di suo gradimento, i quali a loro volta gli tributavano
        rispetto rivolgendosi a lui guardandolo dal basso verso l&apos;alto con supina
        deferenza e gratitudine. Cos&#xEC; voleva il papa, cos&#xEC; pretendeva
        l&apos;imperatore.<br>
        Spostiamo ora la nostra attenzione su Roma: morto papa Giovanni XIX (1032),
        Teofilatto, un membro dell&apos;influente famiglia dei conti di Tuscolo, si
        era impossessato del trono pontificio assumendo il nome di Benedetto IX.
        Per certi versi fu considerato un antipapa; una situazione non del tutto
        inconsueta per quei tempi, ma che costituiva una sfida nei confronti del
        legittimo pontefice eletto dai romani da un lato, e dall&apos;altro una provocazione
        verso l&apos;imperatore. Per un determinato periodo del suo pontificato Benedetto
        IX ebbe comunque il favore dei romani, ma ben presto esplosero dei violenti
        conflitti fra le opposte famiglie interessate al potere. Una parte del
        clero era favorevole ad Enrico III e non voleva aver nulla a che fare
        con il clientelismo dei conti di Tuscolo. Benedetto IX, che voleva rimanere
        ad ogni costo &quot;pontifex maximus&quot;, fu detronizzato e poi reintegrato,
        esiliato ed infine costretto a rinunciare alla tiara in favore di Gregorio
        VI cui succedette Clemente II, morto nel 1047.<br>
        Come era d&apos;uso una delegazione si precipit&#xF2; a comunicare all&apos;imperatore
        il decesso del papa legittimo con preghiera di designare un successore.
        I delegati romani dapprima fecero il nome dell&apos;arcivescovo Halynard di
        Lione, che conosceva bene l&apos;italiano e passava per una persona mite, umile
        e condiscendente. A questa proposta Enrico III non fece alcuna obiezione;
        ma facevano i conti senza l&apos;oste. Infatti l&apos;arcivescovo ebbe sentore delle
        intenzioni dell&apos;imperatore e dei delegati, si sottrasse al pubblico clamore
        rifiutando categoricamente la propria disponibilit&#xE0; ad assumere
        la pi&#xF9; alta carica della chiesa romana.<br>
        Intanto il tempo passava e l&apos;imperatore doveva agire tempestivamente se
        voleva intervenire con successo contro Benedetto IX che era sempre pronto
        a sfruttare il momento opportuno per ritornare sul soglio pontificio.
        Finalmente Enrico III prese una decisione: design&#xF2; come nuovo pontefice
        il vescovo Poppone di Bressanone, una persona del proprio seguito che
        gli garantiva la massima affidabilit&#xE0;.<br>
        Poppone era il successore del vescovo Hartwig. Era soprannominato &quot;Barginus&quot;,
        ossia bavarese, appunto perch&#xE9; di nobile stirpe bavarese. La sua
        diocesi allora apparteneva alla Baviera, per cui si pu&#xF2; ragionevolmente
        supporre che Poppone provenisse da questa diocesi o forse addirittura
        da Bressanone stessa.<br>
        Divenuto vescovo di Bressanone nel 1039, nel gennaio del 1040 ricevette
        dall&apos;imperatore Enrico III ben tre diplomi di privilegio. Per il resto
        non &#xE8; molto quanto si conosce di questo &quot;brissinese&quot;
        assurto alla massima carica della chiesa romana. Nell&apos;elenco ufficiale
        si trova questa breve annotazione: &quot;Ad Hartwig succedette il vescovo
        Poppone che, divenuto papa, invi&#xF2; a Bressanone il miglio paliotto
        (paramento che copre la parte anteriore dell&apos;altare) e lasci&#xF2; alla
        diocesi molte altre cose preziose, di cui lui non aveva pi&#xF9; bisogno&quot;.
        Altre fonti inoltre riferiscono che Poppone era molto saggio e dotato
        di eccellenti qualit&#xE0;. Non &#xE8; noto se in precedenza abbia
        fatto parte del Capitolo del Duomo, se sia stato eletto liberamente oppure
        imposto dall&apos;imperatore. E&apos; comunque presumibile che Poppone per un certo
        periodo sia stato alla corte dell&apos;imperatore Corrado II e poi nella cerchia
        pi&#xF9; intima del di lui figlio Enrico III. Stando cos&#xEC; le
        cose si pu&#xF2; dedurre che era nelle grazie del sovrano e che la sua
        nomina a vescovo sia da ricondurre all&apos;influsso del medesimo.<br>
        Enrico III festeggi&#xF2; il Natale del 1039 a Ratisbona; il Capodanno
        successivo and&#xF2; ad Augusta dove indisse una dieta imperiale. Fra
        i principi tedeschi e i delegati c&apos;era anche Poppone, che ricevette i
        gi&#xE0; menzionati diplomi. Il primo contiene la conferma di tutte
        le precedenti donazioni fatte alla diocesi di Bressanone.<br>
        Ci sembra opportuno riportare pi&#xF9; o meno alla lettera alcuni passi
        concernenti Bressanone e il vescovo Poppone tratti da fonti importanti,
        che sono citate nella vasta opera di Franz Sinnacher, grande maestro tirolese
        di storiografia diocesana. Iniziamo con il documento che riguarda la prima
        conferma da parte di Enrico III; non va trascurato il fatto che abbiamo
        a che fare con un modo di ragionare, di donare e di sperare dalla tipica
        impronta medievale: &quot;Nel nome della santissima e indivisa Trinit&#xE0;.
        Enrico re per grazia divina. Se ci premuriamo di confermare le donazioni
        delle chiese di Dio, non dubitiamo affatto che ci&#xF2; possa essere
        di giovamento al benessere del nostro impero e alla salvezza dell&apos;anima
        nostra. Sia perci&#xF2; palese a tutti i fedeli della santa chiesa di
        Dio, a quelli di oggi come a quelli di domani, che Poppone, vescovo della
        chiesa santa di Bressanone dedicata ai santi martiri Cassiano e Ingenuino,
        ha inoltrato alla nostra benevolenza l&apos;umile richiesta di conferma per
        amore di Dio, per il bene dell&apos;anima nostra, per se stesso e per la sua
        chiesa, la donazione dell&apos;abbazia di Tisentis nel distretto di Coira,
        la contea nella valle dell&apos;Inn a partire da quella marca che separa la
        diocesi di Trento da quella di Bressanone, e la &quot;chiusa&quot; sotto
        Sabiona, come pure la riserva forestale e tutte le altre donazioni fatte
        da re e da imperatori, che da sempre sino ad oggi fanno parte dei beni
        patrimoniali della diocesi. Alla sua giusta petizione noi concediamo benevolo
        ascolto e, tramite questo documento redatto per regia disposizione, confermiamo
        al detto vescovo e alla sua chiesa, come pure ai di lei superiori, la
        propriet&#xE0; senza limite di tempo della suddetta abbazia e di quella
        contea che nostro padre Corrado - buonanima - e l&apos;augusto imperatore hanno
        donato a questa diocesi, come pure della predetta &quot;chiusa&quot; compresi
        il dazio, i boschi e tutti i possedimenti della stessa chiesa che ne &#xE8;
        stata proprietaria fino ad oggi, in modo che detto vescovo e i suoi successori
        abbiano la piena facolt&#xE0; di farne libero uso a vantaggio della
        loro diocesi. Ora, affinch&#xE8; questa nostra conferma possa sottolineare
        la propria validit&#xE0; per tutti i tempi, abbiamo firmato di mano
        propria il presente documento ordinando di munirlo del nostro sigillo.
        Firma di Enrico III, re glorioso ed insuperabile&quot;.<br>
        Si tratta quindi di possedimenti, prebende e diritti dei vescovi di Bressanone
        che appunto Poppone ottenne e che suo tramite passarono ai successori.
        E che cosa conteneva il secondo documento che il re consegn&#xF2; lo
        stesso giorno al vescovo Poppone?<br>
        Si parla ancora di una donazione, di un bosco in Carniola: &quot;A Poppone,
        vescovo della chiesa santa di Bressanone eretta in onore del santo martire
        Cassiano, si concede in propriet&#xE0; un bosco con relativi diritti
        sito tra i due affluenti della Sava, dalla loro origine fino alla confluenza
        nella marca di Carniola, facente parte della contea del margravio Eberhard,
        con pascoli e quanto risulti utilizzabile e conservabile oggi o in futuro;
        dichiara questo bosco una compatta entit&#xE0; giuridica in cui senza
        esplicito permesso di detto vescovo e dei suoi successori, a qualsiasi
        persona d&apos;alto o altissimo rango &#xE8; fatto divieto di praticare l&apos;arte
        venatoria con frecce, trappole e reti, e di pescare o catturare in qualsiasi
        modo animali selvatici. Chiunque avr&#xE0; temerariamente trasgredito
        a questa disposizione, sappia che dovr&#xE0; essere sottoposto alla
        pena stabilita tramite il nostro divieto&quot;.<br>
        E nel terzo diploma al vescovo di Bressanone si legge che Enrico III gli
        concede &quot;un bene fondiario entro i qui descritti confini, ossia il
        fiume Bistrizza fina alla tenuta di Veldes (Bled) con il bosco detto Leschach
        e relativi diritti nella marca di Carniola che si trova nella contea del
        margravio Eberhard&quot;.<br>
        Il commento dello storico Sinnacher recita: &quot;Siccome la diocesi di
        Bressanone a Veldes in Carniola possedeva gi&#xE0; dei beni consistenti,
        anche in questo decreto gli viene donato un grande bosco, una foresta
        compatta in cui nessuno, senza concessione del vescovo, pu&#xF2; esercitare
        la caccia. Nel contempo al vescovo viene nuovamente concesso un bene fondiario
        che confina con quelli che gi&#xE0; possiede a Veldes&#x2026;&quot;.<br>
        Possedimenti ed ancora possedimenti. Le terre del vescovo andavano sempre
        pi&#xF9; estendendosi tramite donazioni fatte dalla nobilt&#xE0; d&apos;alto
        e altissimo rango e, come testualmente scrive Enrico III, &quot;con la
        speranza della nostra beatitudine&quot;.<br>
        Ai vescovi di Bressanone inoltre fu concesso l&apos;importante privilegio di
        &quot;esigere tasse e diritti daziali&quot;, sia pure con l&apos;imposizione
        di versarne una congrua quota al re o all&apos;imperatore.<br>
        L&apos;importanza del vescovo Poppone per la citt&#xE0; di Bressanone, meglio
        per la trasformazione della citt&#xE0; in una grande potenza ecclesiastica
        con i massimi privilegi temporali, non sta per&#xF2; soltanto in dette
        donazioni e nella spiccata personalit&#xE0; di quest&apos;uomo. Come dette,
        Poppone divenne papa col nome di Damaso II e fu il terzo pontefice tedesco
        sul trono di Pietro.<br>
        Nella curia romana, come spesso accadeva nei tempi oscuri e pericolosi
        del medioevo, regnava il caos; in un sinodo del gennaio 1047, indetto
        da Clemente III, si tratt&#xF2; della priorit&#xE0; fra gli arcivescovi
        di Milano e di Ravenna e il patriarca di Aquileia: chi dei tre poteva
        avere il privilegio di sedere alla destra del papa? Era presente anche
        Poppone che si schier&#xF2; dalla parte del metropolita di Ravenna.
        Da un decennio risulta che tutti i sinodali si pronunciarono in favore
        del parere di Poppone in quanto persona gradita all&apos;imperatore.<br>
        Poco prima di natale Enrico III si trovava in Sassonia, e non molto dopo
        ad Ulma ebbe un intenso colloquio con i principi dell&apos;impero; anche Poppone
        era presente: un autentico uomo di fiducia quindi e ben pi&#xF9; di
        un vassallo imperiale. Fu in quei girni che l&apos;imperatore Enrico III decise
        di designare come nuovo pontefice il vescovo di Bressanone. Il quale,
        alla fine del gennaio 1048, si rec&#xF2; a Roma per assumere ufficialmente
        il mandato. Ma qui furono ben pochi quelli che si rallegrarono del suo
        arrivo. Ancora una volta si dovette constatare come i romani avevano ben
        poco da spartire con dei papi tedeschi. Poppone riusc&#xEC; a fare il
        proprio ingresso in Roma appena a met&#xE0; luglio perch&#xE9; gli
        si era tenacemente opposto il solito Benedetto IX. Solennemente intronizzato,
        Damaso II - cos&#xEC; registrano gli annali e le cornache medievali
        - non sembr&#xF2; granch&#xE8; entusiasta della sua posizione di sommo
        pontefice. Uno scritto dell&apos;epoca riferisce che appena eletto papa sarebbe
        stato condotto nel proprio appartamento con violenza. Era ottimamente
        informato sui numerosi suoi predecessori caduti vittima di intrighi, avvelenamenti
        e fatti di sangue.<br>
        Questo terzo papa tedesco non ebbe alcuna possibilit&#xE0; di incidere
        nella storia della chiesa romana. Infatti mor&#xEC; a Palestrina appena
        23 giorni dopo la propria intronizzazione. Non si sa se a causa di un
        avvelenamento o di un attacco di malaria. Una fonte comunque parla chiaramente
        di morte violenta, dovuta ad una pozione di veleno propinatagli per incarico
        di Benedetto IX. Nella chiesa di San Lorenzo fuori le Mura si trova tuttora
        un sarcofago che proverrebbe dalla tomba di Damaso II.<br>
        <br>
        </font></p>

    </td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="2"><b><small><br>
        indice</small></b></font><font face="Verdana, Arial, Helvetica, sans-serif" color="#0000FF" size="1"><a href="glorenza1.html"><br>
        <br>
        </a><a href="brixen1.html">aspetto sorridente</a></font><font face="Verdana, Arial, Helvetica, sans-serif" color="#000000" size="1">
        <br>
        <a href="brixen2.html"><font color="#0000FF">preistoria</font></a><br>
        <a href="brixen3.html"><font color="#0000FF">nel cuore della citt&#xE0;</font></a><br>
        <a href="brixen4.html"><font color="#0000FF">da vescovo a papa</font></a><br>
        <a href="brixen5.html"><font color="#0000FF">il cardinale</font></a><br>
        <a href="brixen6.html"><font color="#0000FF">tra vicoli e strade</font></a><br>
        <a href="brixen7.html"><font color="#0000FF">preziosit&#xE0; dei dintorni</font></a><br>
        <a href="brixen8.html"><font color="#0000FF">il massimo delle solennit&#xE0;</font></a></font></p>
      </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="35%" align="left" valign="middle">
      <p><small><font face="Verdana, Arial, Helvetica, sans-serif" size="1">Casa
        Editrice A.Weger - Bressanone, 1998</font></small></p>
    </td>
    <td width="65%" align="left" valign="middle">
      <hr noshade="" size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:pierino.esposti@gmail.com" style="color: rgb(0,0,255)">pierino.esposti@gmail.com</a></font></small></p>
</body>

</html>
