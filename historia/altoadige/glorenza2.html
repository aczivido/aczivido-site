<html>
<head>
<meta name="GENERATOR" content="Microsoft FrontPage 3.0">
<title>Glorenza , le origini e la prima fioritura</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><big><font face="Times New Roman" color="#808080" size="5">Alto Adige<br>
        Sud Tirol</font></big></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">Glorenza
        (Glurns) la pi&#xF9; piccola citt&#xE0; dell&apos;Alto Adige: storia e
        storie</font><br>
        <font face="Verdana, Arial, Helvetica, sans-serif" size="1">di Sebastian Marseiler</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p align="center"><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td width="78%" valign="top" align="left"><font face="Verdana" size="1">
      <p align="JUSTIFY"><br>
        <b><font face="Verdana, Arial, Helvetica, sans-serif">Le origini e la
        prima fioritura<br>
        </font></b><font face="Verdana, Arial, Helvetica, sans-serif">A partire
        dal 1163 Glorenza &#xE8; citata nei documenti col nome di &quot;Glurnis&quot;,
        &quot;Clurne&quot;, &quot;Glurens&quot; e altri; l&apos;origine del nome &#xE8;
        preromana o retroromanza e significherebbe &quot;golena degli ontani o
        dei noccioli&quot;. Un tempo si pensava che derivasse addirittura da &quot;gloria
        vallis&quot;.<br>
        Prima di diventare una citt&#xE0; Glorenza era un paese. Un agglomerato
        irregolare di case, masi e torri residenziali tra il ponte sull&apos;Adige
        e la Malsertor o porta Malles con la chiesa &quot;enndern Poch&quot;,
        al di l&#xE0; del fiume in posizione sopraelevata e sicura dalle alluvioni.<br>
        L&apos;attuale piazza Citt&#xE0; era probabilmente un tempo la piazza del
        paese, le cui strade principali erano quelle che oggi sono il &quot;Vicolo
        Conte Trapp&quot; e la &quot;Via Argento&quot;, come &#xE8; risultato
        dalle pi&#xF9; recenti ricerche (F.H.Hye). Probabilmente il ponte sull&apos;Adige
        si trovava in origine all&apos;altezza della chiesa parrocchiale; la strada
        portava verso Malles attraverso la Via Argento e la piazza: forse possiamo
        supporre che questo fosse un tratto di un&apos;antichissima mulattiera percorsa
        anche dai pellegrini che dalla Malser Haide portava al Glurnser K&#xF6;pfl
        e ai masi di Lichtenberg/Montechiaro passando per Glorenza e proseguendo
        poi in direzione dello Stelvio. Gi&#xE0; prima di ottenere il titolo
        di citt&#xE0;, pare che il paese di Glorenza avesse una certa importanza
        regionale. Sappiamo ad esempio che verso la fine del XIII secolo vi risiedeva
        un notaio che non avrebbe potuto sopravvivere senza una sufficiente mole
        di lavoro. L&apos;esistenza di diverse torri residenziali testimonia che anche
        famiglie di un certo rango sociale si erano stabilite in questo borgo
        mettendo in mostra il loro benessere. Le torri residenziali e fortificate
        sono in parole semplici dei parenti pi&#xF9; modesti delle torri dei
        casati nobili che si trovano frequentemente nell&apos;Italia centrale e settentrionale,
        ma nel contempo presero sicuramente a modello anche l&apos;architettura dei
        castelli. Caratteristiche sono le finestrelle, in origine vere e proprie
        feritoie e soprattutto l&apos;accesso sopraelevato al piano superiore mediante
        una scala a pioli o di legno.<br>
        I proprietari vi trovavano un sicuro riparo anche ai tempi in cui vigeva
        il diritto del pi&#xF9; forte, bastava aver da parte un paio di mezzene
        di speck e pane a sufficienza e nessuno sarebbe riuscito a prenderli tanto
        facilmente per la gola. Nel corso del giro della citt&#xE0; avremo l&apos;occasione
        di parlare pi&#xF9; a lungo di due di queste torri fortificate.<br>
        Nel 1219 il vescovo Arnold di Chur assicura la sua protezione attraverso
        la val Venosta fino a Malles ai commercianti di Como e alle loro merci,
        a testimonianza del fatto che gi&#xE0; a quell&apos;epoca esistevano relazioni
        commerciali a vasto raggio. A ulteriore conferma di ci&#xF2; sappiamo
        inoltre che i conti dei vescovi di Chur erano fatti in denari milanesi
        e non come si usava solitamente in berner veronesi. A partire dal 1239,
        ogni anno il 9 settembre, presso il convento di S. Giovanni in val Monastero,
        si teneva un mercato che godeva della protezione del vescovo. La scelta
        della data non era casuale: infatti a quella data la maggior parte del
        bestiame &#xE8; rientrato dall&apos;alpeggio, le pecore sono gi&#xE0; state
        tosate e possono essere vendute come pure la loro lana. Solitamente i
        passi alpini sono ancora facilmente praticabili e sgombri da neve, il
        tempo &#xE8; stabile. Inoltre per l&apos;abbazia di Montemaria il 9 settembre
        era un giorno di festa in onore della S. Vergine e in questa occasione
        vi si ritrovavano moltissime persone.<br>
        Condizioni ideali quindi per i commercianti forestieri e per la popolazione
        locale. E anche per il vescovo che incassava le imposte dell&apos;affitto delle
        bancarelle per le merci o le bevande, delle misure di lunghezza e capacit&#xE0;,
        dei posti dove si ferravano i cavalli, che riscuoteva i dazi per il trasporto
        delle merci e del bestiame, ad esclusione delle pecore di Merano soggette
        a una tassazione inferiore. I mercanti portavano vino, stoffe pregiate,
        persino seta, ferri di cavallo chiodati, falci e spezie: sale, pepe, zafferano.
        la popolazione locale pagava generalmente &quot;in natura&quot; con miele,
        cera, lana, carne affumicata, burro, strutto, lardo, cuoio non conciato,
        segale e soprattutto con animali da cortile. Le pecore fungevano da &quot;moneta&quot;,
        che per&#xF2; sapeva correre (e come tale sopravvive nel termine inglese
        currency: valuta, moneta). La lana ed il loden grigio erano molto richiesti
        dai mercanti dell&apos;Italia settentrionale, che li rivendevano all&apos;industria
        laniera italiana gi&#xE0; molto sviluppata. Si trattava quindi di un
        mercato di importanza sovraregionale che assicurava delle ottime entrate
        al patrono, dapprima i vescovi di Chur e successivamente i signori di
        Matsch. Nel 1291 il conte Mainardo II di Tirolo con una mossa astuta entr&#xF2;
        in concorrenza concedendo a Glorenza il diritto di mercato e anticipando
        l&apos;inizio della fiera della durata di ben otto giorni al 24 agosto, San
        Bartolomeo. N&#xE9; i mercanti n&#xE9; gli acquirenti avevano interesse
        a frequentare un mercato nella stessa zona dopo sole due settimane e men
        che meno se dovevano superare passi alpini seguendo mulattiere scomode
        e faticose. In particolare i mercanti lombardi preferivano naturalmente
        partecipare al mercato di Glorenza che si teneva qualche giorno prima.
        Questo signific&#xF2; l&apos;ascesa della nostra cittadina e comport&#xF2;
        al contempo la decadenza del mercato della val Monastero.<br>
        Accanto al paese di Glorenza si profila gi&#xE0; la citt&#xE0; di
        Glorenza, ma non sappiamo con precisione quando cominci&#xF2; ad acquisirne
        i primi connotati. Nel 1294 si parla di un &quot;burgum&quot;, un borgo
        fortificato, dotato di un funzionario giudiziario stabile dei Tirolo.
        Si trattava di una citt&#xE0; in miniatura, circondata per&#xF2; da
        mura merlate, nelle quali si aprivano due porte proprio dove il vescovo
        di Chur doveva passare per raggiungere Castel Coira a Sluderno, l&apos;attuale
        via Portici. Una mossa strategica geniale contro il vescovo e i ribelli
        signori di Matsch. La nuova concorrenza economica cost&#xF2; al vescovo
        una buona parte delle sue entrate ed il suo potere ne usc&#xEC; notevolmente
        ridimensionato. A coloro che volevano stabilirsi nella citt&#xE0; vennero
        assicurati dei privilegi: &quot;sine steura debeant permanere ad X annos&quot;,
        per dieci anni godevano cio&#xE8; dell&apos;esenzione delle imposte. L&apos;immigrazione
        si mantenne comunque entro certi limiti ed entro le mura di Mainardo si
        trovavano non pi&#xF9; di 30 case con eventualmente annesso il fabbricato
        rurale, anche per i cittadini era indispensabile poter disporre di un
        secondo sostegno economico.<br>
        Ma gi&#xE0; allora si era capito che la pubblicit&#xE0; &#xE8; l&apos;anima
        del commercio: bisognava quindi far conoscere il mercato di Glorenza.
        Alcuni documenti testimoniano il pagamento di compensi a cosiddetti messi
        che avevano il compito di raggiungere Bormio e addirittura Como, Milano,
        Brescia, Bergamo, Cremona e Verona dove dovevano pubblicizzare la fiera.
        Ci si rivolgeva non solo ai mercanti ma anche ai &quot;coloni&quot;, cio&#xE8;
        ai contadini, e ci&#xF2; sta a dimostrare che sia l&apos;offerta di merci
        che la struttura dei prezzi erano varie e multiformi. naturalmente questi
        messi avranno sottolineato anche che il conte concedeva una scorta, la
        sicurezza di non essere arrestati per debiti e di non vedersi sequestrata
        la merce e la garanzia del risarcimento danni.<br>
        Che lingua parlavano? Gli inviti erano redatti in latino medioevale, i
        messi certamente parlavano l&apos;italiano, altrimenti come avrebbero potuto
        farsi capire? Oppure si sceglieva gente del luogo che parlava retroromanzo.<br>
        Si evidenzia a questo punto un paradosso: da un lato un raggruppamento
        di case modesto, circondato dalle mura, dall&apos;altro la smania di ampie
        relazioni commerciali con l&apos;Italia settentrionale. L&apos;hinterland economico
        di Glorenza non le avrebbe certamente assicurato la sopravvivenza. Era
        necessario ottenere altri privilegi: il diritto del commercio del sale,
        di magazzinaggio e di trasporto. Il diritto di magazzinaggio significava
        che i mercanti di passaggio dovevano scaricare ed offrire in vendita le
        loro merci. Queste erano imballate e dovevano solitamente essere trasferite
        e depositate in un luogo asciutto e coperto, da cui poi ebbe origine la
        cosiddetta &quot;Ballhaus&quot; (magazzino), che avremo occasione di conoscere
        meglio pi&#xF9; avanti.<br>
        Glorenza in questo modo traeva un doppio profitto: incassava le imposte
        di magazzinaggio e di transito in quanto i mercanti erano obbligati a
        passare da Glorenza per raggiungere Malles e viceversa; contemporaneamente
        ne approfittavano anche gli osti che ofrivano ospitalit&#xE0; agli uomini
        e ai loro animali. Non disponiamo di documenti al riguardo, ma possiamo
        ritenere che vi fosse una certa domanda di generi alimentari, carne fresca
        e foraggio. E si creavano possibilit&#xE0; di lavoro per i nullatenenti.
        Un&apos;altra fonte di guadagno era offerta ai carrettieri che in possesso
        della regolare concessione organizzavano il trasporto delle merci da una
        stazione all&apos;altra e gli incarichi venivano distribuiti seguendo un ordine
        prestabilito. La stazione seguente a nord era Nauders, a sud Laces. Per
        scaricare e trasportare le balle spettava ai carrettieri una tariffa fissa.
        I carrettieri di Glorenza dovettero ripetutamente far valere i loro diritti
        nei confronti di quelli di Malles e Sluderno, perch&#xE9; i mercanti
        cercavano di evitare il lungo giro attraverso Glorenza. Inoltre da atti
        processuali risulta che quelli di Malles in diverse occasioni avevano
        allagato la strada per Glorenza rendendola impraticabile. Infine quelli
        di Glorenza per assicurarsi gli introiti derivanti dal traffico di merci
        posero i loro dazieri a Sluderno lasciando quindi liberi i mercanti di
        scegliersi la via che pi&#xF9; gli aggradava. Ma solo quando Glorenza
        ottenne il monopolio statale del commercio del sale di Hall, ebbe inizio
        la vera fioritura della citt&#xE0;. Nel XIII secolo le saline di Hall
        ebbero un grande incremento, nonostante potessero smerciare il loro prodotto
        solo in Tirolo e nelle pi&#xF9; vicine regioni confinanti per l&apos;annosa
        concorrenza del sale del Salisburghese e della Baviera. Questo fu forse
        uno dei motivi che contribuirono alla fondazione della citt&#xE0; di
        Glorenza. Mainardo II era uno scaltro calcolatore che valutava esattamente
        la situazione. Sicuramente aveva stimato con precisione i vantaggi della
        concessione di questo titolo. A sud era possibile commerciare solo con
        la Lombardia perch&#xE9; le regioni orientali erano sotto il dominio
        di Venezia che disponeva di sale marino. ma l&apos;esportazione di sale in
        Lombardia era redditizia solo fintanto che tra Milano e Venezia continuava
        a sussistere una grande rivalit&#xE0; ed i costi di trasporto rimanevano
        concorrenziali grazie alla possibilit&#xE0; di importare durante il
        ritorno frutti mediterranei, vino, ferramenta, oggetti in metallo e naturalmente
        anche spezie come lo zafferano. L&apos;armatura trecentesca che incute un certo
        timore appartenuta a Ulrich IX von Matsch, conservata nell&apos;armeria di
        Castel Coira, &#xE8; opera dell&apos;armaiolo milanese Petrajolo di Missaglia;
        del resto tutte le pi&#xF9; antiche armature appartenute ai Matsch provenivano
        da Milano, a riconferma di quanto sopra detto.<br>
        Il sale di Hall veniva trasportato in ceste su carri trainati da cavalli
        o buoi oppure a dorso di mulo; tutto il sale che proveniva da Nauders
        attraverso la Malser Haide doveva essere pesato, misurato e messo in vendita
        a Glorenza. Anche i mercanti di vino della Valtellina dovevano rispettare
        queste regole. I cittadini di Glorenza difesero con accanimento questo
        loro diritto di magazzinaggio contro quelli di Bormio, che volevano parimenti
        sfruttare la loro posizione geografica favorevole per il commercio di
        sale e di vino cercando di aggirare il beneficio concesso a Glorenza (nel
        testo originale leggiamo &quot;non ci permettono di scendere a Bormio
        ad acquistare il vino e di attraversare Bormio&#x2026;&quot;).<br>
        Anche il commercio della segale venostana aveva una certa importanza;
        ancor oggi questo cereale gode di un&apos;ottima nomea bench&#xE8; non venga
        quasi pi&#xF9; coltivato.<br>
        Come si viveva in questa citt&#xE0; in miniatura? Vi erano due file
        di case che fiancheggiavano la via principale, la quale si incrociava
        con una traversa. Un canale murato, derivato dal rio Puni, il Vasil, portava
        in citt&#xE0; l&apos;acqua per abbeverare il bestiame ed in caso di necessit&#xE0;
        per spegnere gli incendi. Sul lato delle case rivolto verso la strada
        si aprirono le volte asimmetriche dei portici: erano irregolari e sbilenchi
        e tutt&apos;altro che eleganti, per&#xF2; offrivano riparo alle merci che
        si mantenevano asciutte e pulite. Le case, come anche a Vipiteno, non
        avevano cantine a causa dell&apos;umidit&#xE0; del suolo; al pianterreno,
        verso la strada, si trovavano il locale di di vendita o il laboratorio
        e sul retro il magazzino, cui seguivano la stalla ed il fienile, cio&#xE8;
        il fabbricato rurale. Ogni casa aveva anche un proprio giardino, o meglio
        un piccolo frutteto, come apprendiamo dai documenti. Chiss&#xE0; se
        allora esistevano gi&#xE0; quei giganteschi alberi di pere detti &quot;Palabirn&quot;,
        dai quali deriv&#xF2; il soprannome affibbiato agli abitanti dell&apos;alta
        val Venosta &quot;Piirakr&#xF6;pf&quot;, gozzo di pera? Al piano intermedio
        si trovavano la stube, la cucina e la camera da letto dei genitori; la
        cucina era un locale piccolo, buio, fuligginoso, col soffitto a volta
        e col focolare ancora aperto, in posizione leggermente sopraelevata: fungeva
        infatti anche da affumicatoio. Forse d&apos;inverno accanto alla stufa trovava
        posto una cassa con le galline che altrimenti avrebbero sofferto troppo
        il freddo. Forse prendendo a modello le stanze delle residenze nobili,
        si usava gi&#xE0; ricoprire di legno le pareti della stube, nelle quali
        certamente si trovava una stufa in muratura con lo sportello di accensione
        esterno. Nel sottotetto, solitamente proprio sotto le scandole di copertura,
        attraverso le quali nonostante le pareti in muratura si infilava il freddo
        vento di tramontana, c&apos;erano le camere dei bambini e della servit&#xF9;.
        I muri delle case, perlomeno di quelle dei benestanti, erano di calce,
        i forni per calce si trovavano fuori dalla cinta muraria. I muri di argilla
        venivano ricoperti da entrambi i lati da uno spesso strato di calce. Si
        dava grande importanza ai camini murati poich&#xE9; i tetti erano ricoperti
        in legno e molti fienili rappresentavano una facile esca per le scintille.
        Il pericolo di incendio era ulteriormente aggravato dai sistemi di illuminazione
        del tempo che prevedevano l&apos;uso di fiaccole, lucerne e fiamme aperte.
        Le candele erano piuttosto rare poich&#xE9; la cera era molto costosa.
        esisteva persino una tassa sulla cera, e quindi si trovavano solamente
        nelle dimore dei nobili e prelati. I pi&#xF9; poveri potevano permettersi
        solo la sugna di maiale e perci&#xF2; spesso andavano a dormire &quot;con
        le galline&quot; e si svegliavano &quot;con il gallo&quot;.<br>
        Sappiamo invece poco sugli oggetti medioevali di uso quotidiano; molto
        comuni erano certamente i recipienti di legno, che si fabbricavano facilmente
        con poca spesa e non si rompevano. Solo lentamente si delineano delle
        differenze nelle suppellettili: nell&apos;alto medioevo la nobilt&#xE0;,
        il clero, la borghesia e i contadini usavano praticamente gli stessi utensili
        domestici, tutti mangiavano da scodelle di legno o di argilla. E&apos; possibile
        che qualche mercante, abituato al lusso meridionale, abbia abbandonato
        la tavola arricciando il naso e che in occasione di un nuovo viaggio abbia
        portato con s&#xE9; stoviglie di qualit&#xE0; superiore.<br>
        Sappiamo poco anche delle condizioni sanitarie, i gabinetti a caduta si
        trovavano sul lato posteriore della casa. Ad esempio nell&apos;ordinamento
        civico di Merano della prima met&#xE0; del XIV secolo il conte Enrico
        di Tirolo, ex re di Boemia, stabilisce che le latrine all&apos;interno della
        citt&#xE0; siano tutte murate. Chi contravveniva a questo obbligo doveva
        recarsi fuori dalle mura: a Glorenza, in inverno, non sarebbe stato affatto
        piacevole!<br>
        Glorenza vive una vera e propria fioritura; in tutta l&apos;alta val Venosta
        si osservano le &quot;misure di Glorenza&quot;, nel XV secolo il commercio
        &#xE8; in forte espansione. Nel 1423 la Dieta Tirolese riunitasi a Merano
        compila una graduatoria delle 18 citt&#xE0; tirolesi e Glorenza si trova
        al settimo posto. Naturalmente essendo una piazza commerciale non potevano
        mancare i notai: dalle registrazioni di un notaio di Bolzano risalenti
        alla met&#xE0; del XIII secolo possiamo dedurre che un notaio sottoscriveva
        in media due atti di compravendita al giorno. Riteniamo che ci&#xF2;
        sia valido pure per i notai di Glorenza che svolgevano la loro attivit&#xE0;
        anche nel circondario. Agli inizi i notai provenivano soprattutto dal
        comasco, fatto che dimostra ancora una volta le strette relazioni con
        la Lombardia. La domanda di atti scritti doveva essere notevole se consideriamo
        che nella nostra cittadina esercitavano la loro attivit&#xE0; due notai,
        uno dei quali aveva alle proprie dipendenze persino due scrivani. Con
        molta probabilit&#xE0; non esisteva il banco dei pegni, la cui funzione
        era svolta dagli ebrei, la cui presenza &#xE8; testimoniata da alcuni
        documenti. Nel suo saggio &quot;Das &#xE4;ltere Glurns als handelsplatz&quot;
        Franz Huter scrive: &quot;Non solo perch&#xE9; pagavano i tributi per
        la protezione principesca, ma soprattutto perch&#xE9; l&apos;economia di
        mercato in evoluzione aveva bisogno di loro fintanto che il divieto, valido
        per tutti i cristiani, di prestare denaro dietro corresponsione di interessi
        venne applicato rigidamente&quot;. La loro sede era situata nella torre
        Flurin e ci&#xF2; indicherebbe secondo Franz Huter che costituivano
        una specie di corporazione.<br>
        Quando ormai pareva che alla splendida ascesa economica di Glorenza non
        si frapponesse pi&#xF9; alcun ostacolo, le ragioni dell&apos;alta politica
        intervennero a porre un freno. Sulla citt&#xE0; si addensarono nubi
        minacciose quando gli Asburgo cominciarono a considerarla pi&#xF9; importante
        dal punto di vista strategico che commerciale. Nel 1496 l&apos;imperatore Massimiliano
        I scelse Glorenza (e Malles) come sede di un congresso internazionale,
        cui parteciparono il duca di Milano, gli ambasciatori di Venezia , di
        Spagna, di Napoli ed il nunzio papale. Lo splendore e il vanto ingannarono:
        i giorni felici di Glorenza sono ormai contati.<br>
        <br>
        </font></p>
      </font></td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1"><b><strong><small><font face="Verdana, Arial, Helvetica, sans-serif" size="2"><br>
        indice</font></small></strong></b></font><font face="Verdana, Arial, Helvetica, sans-serif" color="#0000FF" size="1"><a href="glorenza1.html"><br>
        <br>
        Glorenza, perch&#xE8; proprio qui?</a></font><font face="Verdana, Arial, Helvetica, sans-serif" color="#000000" size="1"><br>
        <br>
        <a href="glorenza2.html"><font color="#0000FF">Le origini e la prima fioritura</font></a><br>
        <br>
        <a href="glorenza3.html"><font color="#0000FF">Catastrofe e ricostruzione</font></a><br>
        <br>
        <a href="glorenza4.html"><font color="#0000FF">La decadenza</font></a><br>
        <br>
        <a href="glorenza5.html"><font color="#0000FF">Un giro per la citt&#xE0;</font></a><br>
        <br>
        </font></p>
      </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="35%" align="left" valign="middle">
      <p><small><font face="Verdana, Arial, Helvetica, sans-serif" size="1">Tappeiner
        Casa Editrice, Lana (BZ) 1998</font></small></p>
    </td>
    <td width="65%" align="left" valign="middle">
      <hr noshade="" size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:daniele.esposti@gmail.com" style="color: rgb(0,0,255)">pierino.esposti@gmail.com</a></font></small></p>
</body>

</html>
