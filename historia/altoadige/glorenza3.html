<html>
<head>
<meta name="GENERATOR" content="Microsoft FrontPage 3.0">
<title>Catastrofe e ricostruzione</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><big><font face="Times New Roman" color="#808080" size="5">Alto Adige<br>
        Sud Tirol</font></big></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">Glorenza
        (Glurns) la pi&#xF9; piccola citt&#xE0; dell&apos;Alto Adige: storia e
        storie</font><br>
        <font face="Verdana, Arial, Helvetica, sans-serif" size="1">di Sebastian Marseiler</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p align="center"><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td width="78%" valign="top" align="left"><font face="Verdana" size="1">
      <p align="JUSTIFY"><br>
        <b><font face="Verdana, Arial, Helvetica, sans-serif">Catastrofe e ricostruzione<br>
        </font></b><font face="Verdana, Arial, Helvetica, sans-serif">I confederati
        svizzeri si erano ribellati con successo agli Asburgo ed ora i Grigioni
        si opponevano al tentativo asburgico di accaparrarsi i diritti ed il potere
        della diocesi di Chur con una manovra di penetrazione ed occupazione del
        loro territorio.<br>
        Il conflitto aveva anche una dimensione europea: Massimiliano voleva evitare
        che i confederati si avvicinassero alla Francia, la quale assoldava gli
        Svizzeri come mercenari, ed indirettamente intendeva proteggere il suo
        alleato Ludovico Sforza il Moro, duca di Milano, dai temuti mercenari
        svizzeri al servizio della Francia. Prima dello scoppio delle vere e proprie
        ostilit&#xE0; si erano verificati diversi episodi che avevano contribuito
        ad acuire la tensione. E&apos; del 1475 la cosiddetta &quot;guerra delle galline&quot;,
        anno in cui gli Svizzeri si rifiutarono di pagare le imposte su quei pennuti.
        Nello schieramento asburgico erano numerosi i sobillatori che sabotavano
        qualsiasi risoluzione pacifica del conflitto e infrangevano intenzionalmente
        gli armistizi; nel mese di febbraio del 1499 giunsero addirittura ad assalire,
        saccheggiare e radere al suolo il convento di Mustair (sul proprio territorio);
        dopo la vittoria degli Svizzeri nel Vorarlberg e nei pressi di Finstermuz,
        nel mese di marzo venne organizzata una nuova spedizione punitiva in Engadina,
        nel corso della quale gli imperiali massacrarono parte della popolazione
        civile e portarono via 6000 capi di bestiame. Il 22 maggio la collera
        e l&apos;odio esplosero nella battaglia di Calven, dietro Glorenza. Una catastrofe
        senza uguali. A capo delle truppe imperiali vi era un favorito di Massimiliano
        del tutto incapace che perdipi&#xF9; non conosceva la zona.<br>
        Comandava un esercito di circa 12000 uomini, di cui facevano parte anche
        500 cavalieri armati di tutto punto, che costituivano lo schieramento
        dei nobili. All&apos;imbocco della val Monastero vennero erette delle trincee
        a pi&#xF9; piani e vi si raccolse una gran quantit&#xE0; di derrate
        alimentari. Glorenza invece rest&#xF2; disarmata e le porte della citt&#xE0;
        rimasero aperte: si imband&#xEC; addirittura il banchetto per festeggiare
        la sicura vittoria. Ma gli Svizzeri con 2000 uomini aggirarono il fronte
        con una marcia forzata notturna e sorpresero alle spalle le truppe imperiali.
        La cavalleria nobile, appostata tra Schleis/Clusio e Malles, non attacc&#xF2;.
        Forse per rivalit&#xE0; nei confronti della fanteria oppure per il terrore
        di venire massacrati in quanto i soldati svizzeri erano molto temuti.<br>
        Al termine di un duro ed acceso combattimento gli imperiali si ritirarono,
        mentre i confederati vittoriosi li inseguirono assetati di sangue. I nobili
        cavalleggeri si diedero alla fuga ed il loro condottiero Habsberg si nascose
        nel castello di Dornsberg, sito nei pressi di Naturno in bassa val Venosta.
        A Glorenza le tavole imbandite per i vincitori vennero prese d&apos;assalto,
        tutti i maschi di et&#xE0; superiore ai 12 anni massacrati, ragazze
        e donne violentate. Non si fecero prigionieri. Quindi la citt&#xE0;
        venne data alle fiamme. Le acque del rio Ram si colorarono di sangue:
        nello schieramento imperial-tirolese si contarono 6000 caduti. I paesi
        del circondario vennero saccheggiati e rasi al suolo. Quando la notizia
        della sconfitta giunse a Merano, i 30 ostaggi svizzeri vennero trascinati
        davanti alla porta Venosta e quindi trucidati dalla folla inferocita.<br>
        Si dice che la fame e la miseria fossero talmente grandi che le donne
        anziane ed i bambini rimasti orfani si aggirassero per i prati come animali
        alla ricerca di erbe e radici con cui sfamarsi. Ludovico il Moro invi&#xF2;
        notevoli quantitativi di cereali che a quanto pare raggiunsero solo in
        parte i destinatari. Dello splendore di Glorenza non rimaneva pi&#xF9;
        traccia.<br>
        I cadaveri non vennero rimossi. Il 29 maggio Massimiliano, al seguito
        di un esercito di 8000 uomini, visit&#xF2; il campo di battaglia disseminato
        di corpi esanimi e piangendo alla vista di quello spettacolo raccapricciante
        promise la ricostruzione della citt&#xE0; di Glorenza, che in questo
        modo avrebbe acquistato quell&apos;aspetto di cittadina tardo medievale, che
        ancor oggi possiamo ammirare.<br>
        Questa ricostruzione fu per&#xF2; segnata da una certa lentezza bench&#xE8;
        il primo progetto per le nuove mura fosse pronto gi&#xE0; poco dopo
        che i lavori di sgombero furono terminati. L&apos;anno seguente la terribile
        e feroce disfatta il governo di Innsbruck concesse l&apos;esenzione fiscale,
        in cambio i cittadini di Glorenza avrebbero dovuto collaborare attivamente
        ai lavori, altrimenti li si invitava ad andarsene. Il progetto di Jorg
        Kolderer, pittore di corte e progettista di opere fortificate di Massimiliano,
        prevedeva un ampliamento della cinta muraria con porte e torrioni semicircolari.
        Il carattere difensivo di queste mura era poi sottolineato da un fossato
        largo tre Klafter e profondo 2 Klafter (1 Klafter corrisponde a circa
        2 metri). I lavori vennero assegnati ed i conti Trapp, successori ed eredi
        dei Matsch, vennero incaricati di anticipare il finanziamento e di controllare
        l&apos;avanzamento dei lavori. Ai muratori vennero promessi dei premi, ma i
        lavori procedevano lentamente, pich&#xE8; mancava anche il personale
        per i turni, cosa del resto facilmente comprensibile dato che dopo la
        sconfitta di Calven tutti avevano un gran daffare a sistemare innanzi
        tutto le proprie abitazioni.<br>
        Nella furia del momento scoppi&#xF2; un incendio in una fornace da mattoni;
        in seguito una commissione d&apos;inchiesta stabilir&#xE0; che le feritoie
        erano antiquate ed inadeguate per i moderni archibugi. Vennero presentati
        nuovi progetti che prevedevano dei ponti levatoi per le porte. Anche nelle
        lontane citt&#xE0; di Vienna e Praga e non solo a Innsbruck si riteneva
        che Glorenza come citt&#xE0; di confine avesse una grande importanza
        strategica, l&apos;arsenale era ben fornito di munizioni ed armamenti e c&apos;era
        persino una scuola per fucilieri. Le ricche scorte di munizioni fecero
        fiorire il contrabbando di armi con gli Svizzeri, e perci&#xF2; possiamo
        affermare che il contrabbando in epoca posteriore si rif&#xE0; a un&apos;antica
        tradizione. I lavori proseguirono nonostante lo scarso entusiasmo e lasottrazione
        indebita di denaro pubblico e nel 1578 giunsero a destinazione sedici
        cuspidi per torri e banderuole fabbricate a Schwaz e Rattenberg, che dovevano
        resistere al vento venostano. Per i cardini ed i serramenti delle porte
        della citt&#xE0; si impiegarono 60 quintali di ferro e piombo. Verso
        il 1580 i lavori di fortificazione si potevano considerare conclusi. Ma
        servirono a poco. Max Bliem nel suo saggio &quot;Zu Stadtanlage von Glurns&quot;
        scrive: &quot;il nuovo progetto di ordinamento della difesa per il Tirolo
        del 1607 evidenzia come in breve tempo le fortificazioni dell&apos;et&#xE0;
        moderna si resero inutili, infatti a proposito di Glorenza vi si pu&#xF2;
        leggere:&quot;Per Glorenza non si devono sostenere spese ulteriori in
        quanto se il nemico dovesse attaccare con cannoni, sarebbe comunque persa&quot;.
        Questa sentenza equivaleva a un abbandono della citt&#xE0;&quot; dichiarata
        praticamente indifendibile.<br>
        <br>
        </font></p>
      </font></td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1"><strong><small><font face="Verdana, Arial, Helvetica, sans-serif" size="2"><b><br>
        indice</b></font></small></strong></font><font face="Verdana, Arial, Helvetica, sans-serif" color="#0000FF" size="1"><a href="glorenza1.html"><br>
        <br>
        Glorenza, perch&#xE8; proprio qui?</a></font><font face="Verdana, Arial, Helvetica, sans-serif" color="#000000" size="1"><br>
        <br>
        <a href="glorenza2.html"><font color="#0000FF">Le origini e la prima fioritura</font></a><br>
        <br>
        <a href="glorenza3.html"><font color="#0000FF">Catastrofe e ricostruzione</font></a><br>
        <br>
        <a href="glorenza4.html"><font color="#0000FF">La decadenza</font></a><br>
        <br>
        <a href="glorenza5.html"><font color="#0000FF">Un giro per la citt&#xE0;</font></a><br>
        <br>
        </font></p>
      </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="35%" align="left" valign="middle">
      <p><small><font face="Verdana, Arial, Helvetica, sans-serif" size="1">Tappeiner
        Casa Editrice, Lana (BZ) 1998</font></small></p>
    </td>
    <td width="65%" align="left" valign="middle">
      <hr noshade="" size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:pierino.esposti@gmail.com" style="color: rgb(0,0,255)">pierino.esposti@gmail.com</a></font></small></p>
</body>

</html>
