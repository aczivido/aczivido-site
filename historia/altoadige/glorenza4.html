<html>
<head>
<meta name="GENERATOR" content="Microsoft FrontPage 3.0">
<title>La decadenza</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><big><font face="Times New Roman" color="#808080" size="5">Alto Adige<br>
        Sud Tirol</font></big></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">Glorenza
        (Glurns) la pi&#xF9; piccola citt&#xE0; dell&apos;Alto Adige: storia e
        storie</font><br>
        <font face="Verdana, Arial, Helvetica, sans-serif" size="1">di Sebastian Marseiler</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p align="center"><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td width="78%" valign="top" align="left"><font face="Verdana" size="1">
      <p align="JUSTIFY"><br>
        <b><font face="Verdana, Arial, Helvetica, sans-serif">La decadenza<br>
        </font></b><font face="Verdana, Arial, Helvetica, sans-serif">La citt&#xE0;
        fece edificare tre casette per i guardiani delle porte che avevano il
        compito di aprirle e chiuderle. Gli intrusi dovevano restare fuori. Fuori
        regnava il benessere di un tempo, dentro ai cittadini di Glorenza non
        restava altro che la decadenza economica; le buone relazioni commerciali
        di un tempo si esaurirono, i traffici commerciali presero altre vie. Durante
        la guerra dei Trent&apos;anni tutto il circondario sub&#xEC; il transito
        di eserciti mercenari che d&apos;inverno bruciarono addirittura gran parte
        del cammino di ronda in legno. Probabilmente furono proprio questi soldati
        a diffondere la peste, o febbre petecchiale, nel 1635. Il numero dei morti
        era talmente elevato che ci si vide costretti ad erigere un nuovo cimitero.
        Pochi anni prima dal Glurnser Kopfl si era staccata una frana imponente
        che aveva distrutto gran parte dei campi e colmato in parte il fossato
        di cinta. Seguirono poi ripetute inondazioni dell&apos;Adige e del rio Puni.<br>
        Il 5 gennaio 1732 &#xE8; una giornata di freddo pungente e spira un
        vento impetuoso. Verso le tre e mezzo del pomeriggio alcune persone che
        abitano nei pressi si accorgono che dal fienile del sagrestano si alza
        una nuvola di fumo, ma &#xE8; ormai troppo tardi. Le potenti raffiche
        di vento si infilano tra le fessure delle assi alimentando l&apos;incendio.
        In brevissimo tempo dall&apos;edificio si sprigionano alte fiamme. Ma dove
        si pu&#xF2; trovare dell&apos;acqua per domare il fuoco? Il Vasil &#xE8;
        ghiacciato, il Muhlbach porta poca acqua. Col vento le fiamme si diffondono
        rapidamente agli edifici circostanti. la gente viene colta dal panico,
        mentre il bestiame rimasto nelle stalle a muggire terrorizzato &#xE8;
        condannato a morire miseramente nell&apos;incendio. Gli uomini cercano di salvare
        i pochi averi portandoli in strada dove vengono calpestati dal bestiame
        impazzito. A questo punto l&apos;importante &#xE8; salvare la pelle. Quando
        i cittadini di Glorenza, che in quella notte di terrore avevano cercato
        riparo nei campi fuori le mura, all&apos;alba del giorno sefuente rivolgono
        lo sguardo verso la citt&#xE0; incenerita si accorgono con raccapriccio
        che 5 di loro mancano all&apos;appello: una donna &#xE8; morta carbonizzata
        ed altre 4 persone sono soffocate. Parte del bestiame che erano riusciti
        a salvare non aveva resistito al gelo della notte e giaceva al suolo esanime.
        Il parroco Severinus Lob annota nel Libro dei Battesimi che probabilmente
        Glorenza &quot;era stata punita da Dio misericordioso&quot;. Questa &quot;punizione&quot;
        port&#xF2; alla distruzione di 89 case e fienili come risulta da un
        elenco conservato nell&apos;archivio di Castel Coira.<br>
        Circa 50 anni pi&#xF9; tardi i generali austriaci vennero sconfitti
        duramente proprio come nel 1499, dai francesi. Il 25 marzo 1799, verso
        le undici del mattino, le soldatesche francesi penetrano nella cittadina
        sguarnita, saccheggiando e derubando ogni cosa, sparano all&apos;impazzata
        uccidendo 8 persone. Nell&apos;archivio dell&apos;abbazia di Montemaria si conserva
        una relazione dettagliata dei fatti: &quot;Tutto il vino disponibile venne
        bevuto o riversato intenzionalmente gi&#xE0; il primo giorno. Quindi
        i soldati eccitati dalle eccessive libagioni si misero a caccia di donne
        e bambine che vennero violentate e sottoposte a sevizie di ogni genere,
        molte di esse furono viste correre per i vicoli completamente ignude.
        Alcune donne furono sottoposte a violenza davanti ai loro mariti...&quot;<br>
        I francesi avevano sofferto la miseria, erano esasperati, ma tutto ci&#xF2;
        non giustifica il loro comportamento disumano verso la popolazione civile.
        Ammassata nel frutteto del giudice, la gente &#xE8; costretta ad assistere
        a uno spettacolo raccappriciante accompagnato dalle risa di scherno dei
        soldati messi a guardia: si d&#xE0; fuoco alle loro case mentre il muggito
        straziante del bestiame rimasto nelle stalle si fa via via sempre pi&#xF9;
        fioco fino ad ammutolire. Da mangiare non resta loro altro che il pane
        dell&apos;esercito, snobbato dai francesi. Bisogna ancora dire che in quei
        giorni il generale austriaco Heinrich conte von Bellegarde, accampato
        con le sue truppr a Lasa a soli 20 km di distanza, non mosse neppure un
        dito. <br>
        Basta dare un&apos;occhiata al catasto fondiario del secolo scorso per rendersi
        conto che la chiesa era il pi&#xF9; grande proprietario terriero e che
        altrimenti le propriet&#xE0; erano molto frazionate. Infatti con la
        &quot;divisione reale&quot;, secondo la quale l&apos;eredit&#xE0; doveva
        essere suddivisa in parti uguali tra tutti gli aventi diritto, non restava
        spesso altro che un piccolo fazzoletto di terra: troppo piccolo per assicurare
        la sopravvivenza. E allora molti cercarono di guadagnarsi il companatico
        con il commercio ambulante come &quot;Karrner&quot; (carrettieri). I &quot;Karrner&quot;
        erano piccoli commercianti, che in certi periodi o durante tutto l&apos;anno
        giravano di paese in paese coi loro carri. Nella zona del lago di garda
        acquistavano limoni ed arance, nella Bassa Atesina le castagne che poi
        rivendevano nella Germania meridionale. Nel viaggio di ritorno portavano
        pietre per affilare ed utensili domestici. Fabbricavano anche scope ed
        intrecciavano ceste. Si accampavano al di fuori dei paesi sotto gli ontani,
        le betulle ed i cespugli nei pressi dei torrenti. Poich&#xE8; per ottenere
        il permesso di matrimonio bisognava dimostrare di avere una certa propriet&#xE0;,
        molti di essi non potevano far altro che vivere in concubinato, fatto
        per cui entravano in conflitto con la legge per &quot;immoralit&#xE0;&quot;.
        Anche a Glorenza vivevano alcunu &quot;Karrner&quot; di cui avremo anche
        l&apos;occasione di parlare. Ma ora dobbiamo trattare di nuovo di un triste
        capitolo della storia della miseria: a partire dalla seconda met&#xE0;
        del XVII secolo, tra la fine di febbraio ed i primi di marzo, i bambini
        di et&#xE0; compresa tra i 6 ed i 14 anni abbandonavano la loro casa
        con in tasca solo un tozzo di pane, raggiungevano il passo di Resia, trascorrevano
        la notte nei fienili, elemosinando qualcosa per sopravvivere passavano
        per Landeck e superavano l&apos;Arlberg (che in quel periodo si presentava
        spesso con il manto invernale) e sempre a piedi raggiungevano Bregenz;
        da qui in battello proseguivano per Friedrichshafen e Ravensburg, dove
        ogni anno in marzo si svolgevano i &quot;mercati dei bambini&quot;. &quot;Slavery&quot;
        e &quot;Childmarket in Germany&quot;, si leggeva sulle pagine dei quotidiani
        americani nel 1904, schiavit&#xF9; e mercato dei bambini in Germania.
        L&apos;11 novembre, dopo sette mesi trascorsi lontano da casa, i bambini facevano
        ritorno ai loro masi con in tasca pochi soldi ma orgogliosi di possedere
        ora un vestito per tutti i giorni ed uno per le feste e di calzare dei
        begli stivali. Erano detti &quot;Schwabenkinder&quot; perch&#xE8; la
        loro meta era la Svevia (Schwaben), gli ultimi partirono nel 1914, infatti
        con lo scoppio della guerra dovettero restare a casa dove le braccia erano
        indispensabili. <br>
        Sul muro di cinta a nord accanto alla porta Malles si vede ancor oggi
        il livello massimo raggiunto dalle acque durante l&apos;inondazione causata
        dal lago di S. Valentino nel 1855, che devast&#xF2; la campagna circostante.
        Da tutte le regioni della monarchia giunsero offerte e donazioni, ma la
        pi&#xF9; insigne fu senza dubbio quella dell&apos;imperatrice Sissi per un
        ammontare di 400 fiorini.<br>
        Dopo la prima guerra mondiale il regime fascista fece erigere una caserma
        a soli 50 metri dalle mura della citt&#xE0; (coi militari Glorenza ha
        sempre avuto sfortuna). Nel 1931 un decreto firmato da Mussolini sanc&#xEC;
        il trasferimento della pretura a Silandro. Con la perdita di quest&apos;ultimo
        simbolo cittadino, restano solo la cinta muraria, le torri e i torrioni
        semicircolari simili ormai allo scheletro della prestanza di un tempo.
        Da tempo sotto i portici non si accumulano pi&#xF9; le mercanzie ma
        si aprono le stalle. Sic transit &quot;Gloria vallis&quot;.<br>
        La principessa Rosaspina, la bella addormentata nel bosco, &#xE8; ormai
        solo una Cenerentola.<br>
        Il piccolo edificio sulla piazza della citt&#xE0; a sinistra dell&apos;albergo
        &quot;Gruner Baum&quot; pu&#xF2; essere assunto a simbolo della fortuna
        alterna di Glorenza. Inizialmente era una casa borghese con erker e con
        la facciata affrescata, poi l&apos;erker si sgretol&#xF2; e venne trasformata
        in fienile; da qualche anno &#xE8; stata ristrutturata in modo esemplare
        ed &#xE8; divenuta sede dell&apos;istituto bancario locale. Denaro a palate
        a Glorenza? No, ma dai primi anni settanta a Glorenza &#xE8; in atto
        un piano di risanamento sostenuto da contributi pubblici concessi dalla
        Giunta Provinciale.<br>
        <br>
        </font></p>
      </font></td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1"><b><strong><small><font face="Verdana, Arial, Helvetica, sans-serif" size="2"><br>
        indice</font></small></strong></b></font><font face="Verdana, Arial, Helvetica, sans-serif" color="#0000FF" size="1"><a href="glorenza1.html"><br>
        <br>
        Glorenza, perch&#xE8; proprio qui?</a></font><font face="Verdana, Arial, Helvetica, sans-serif" color="#000000" size="1"><br>
        <br>
        <a href="glorenza2.html"><font color="#0000FF">Le origini e la prima fioritura</font></a><br>
        <br>
        <a href="glorenza3.html"><font color="#0000FF">Catastrofe e ricostruzione</font></a><br>
        <br>
        <a href="glorenza4.html"><font color="#0000FF">La decadenza</font></a><br>
        <br>
        <a href="glorenza5.html"><font color="#0000FF">Un giro per la citt&#xE0;</font></a><br>
        <br>
        </font></p>
      </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="35%" align="left" valign="middle">
      <p><small><font face="Verdana, Arial, Helvetica, sans-serif" size="1">Tappeiner
        Casa Editrice, Lana (BZ) 1998</font></small></p>
    </td>
    <td width="65%" align="left" valign="middle">
      <hr noshade="" size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:pierino.esposti@gmail.com" style="color: rgb(0,0,255)">pierino.esposti@gmail.com</a></font></small></p>
</body>

</html>
