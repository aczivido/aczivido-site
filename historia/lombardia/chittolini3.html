<html>
<head>
<meta name="GENERATOR" content="Microsoft FrontPage 3.0">
<title>Chittolini Giorgio 3</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font face="Times New Roman, Times, serif" color="#808080" size="4"><big>Lombardia</big></font><font face="Times New Roman" color="#808080" size="5"><big></big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">La
        citt&#xFFFD; di Milano dalla caduta degli Sforza al dominio spagnolo</font><br>
        <font face="Verdana, Arial, Helvetica, sans-serif" size="1">di
        Giorgio Chittolini</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td width="78%" valign="top" align="left"><font face="Verdana" size="1">
      <p align="JUSTIFY"><br>
        <b><font face="Verdana, Arial, Helvetica, sans-serif">Milano nell&apos;orbita
        spagnola</font></b><br>
        <font face="Verdana, Arial, Helvetica, sans-serif">Francesco Sforza, che
        era stato sempre cagionevole di salute, tanto che pi&#xF9; volte se
        ne era predetta la morte imminente, mor&#xEC; infine nella notte fra
        il primo e il due novembre 1535, a soli quarant&apos;anni di et&#xE0;. Gli
        furono tributati onori funebri solenni; e subito un&apos;ambasceria di milanesi
        mosse per raggiungere Carlo V, che si trovava a Napoli, per invitarlo
        a prendere possesso del Ducato, in assenza di eredi diretti e legittimi,
        e a conferire l&apos;ufficio di luogotenente cesareo ad Antonio de Leyva, che
        gi&#xE0; da qualche tempo si trovava a Milano come rappresentante dell&apos;imperatore.
        Non raggiunse mai Napoli il fratellastro del duca defunto, Gian Paolo,
        marchese di Caravaggio, figlio di Ludovico il Moro e della sua amante
        Lucrezia Crivelli, che aveva anch&apos;egli cercato di raggiungere l&apos;imperatore
        con l&apos;illusoria speranza di farsi concedere l&apos;investitura del Ducato:
        la peste, o forse il veleno, lo sorpresero in viaggio a Firenze, dove
        mor&#xEC; in pochi giorni. Iniziava cos&#xEC; una dominazione spagnola
        che si sarebbe protratta per oltre centosettant&apos;anni . Per verit&#xE0;
        l&apos;appartenenza di Milano alla Spagna rest&#xF2; ancora incerta per circa
        un decennio: nell&apos;entourage di Carlo V si riteneva che l&apos;investitura del
        Ducato a un parente di Francesco I di Francia avrebbe potuto favorire
        una pace duratura fra Asburgo e Valois. Solo nel 1546, in seguito alla
        morte del figlio di Francesco I, Carlo duca d&apos;Orl&#xE9;ans, l&apos;imperatore
        concesse l&apos;investitura del Ducato (con un atto rimasto per allora segreto)
        al proprio figlio diciannovenne Filippo, futuro Filippo II.</font><br>
        <font face="Verdana, Arial, Helvetica, sans-serif">Quando nel 1554 Filippo
        assunse formalmente il titolo di duca di Milano (e con la pace di Cateau-Cambr&#xE9;sis,
        del 1559, la Francia dovette rinunciare definitivamente alle sue pretese)
        erano ormai definite le istituzioni di governo della citt&#xE0; e dello
        Stato, per effetto soprattutto delle Nuove Costituzioni del 1542 e degli
        Ordini di Worms del 1545. Dopo i conflitti che nei primi anni soprattutto
        avevano contrapposto il governatore, l&apos;energico Ferrante Gonzaga, rappresentante
        dell&apos;autorit&#xE0; regia e responsabile dell&apos;amministrazione civile
        e militare, al Senato milanese, la massima magistratura lombarda, si giunse
        a una pi&#xF9; precisa definizione delle sfere di competenza dei rispettivi
        poteri, e dei modi di provvista delle cariche. Spagnoli sarebbero stati
        il governatore, il gran cancelliere e alcuni pochi senatori e membri delle
        maggiori magistrature (oltre ai castellani delle fortezze e delle piazzeforti);
        ai milanesi e ai lombardi restavano tuttavia la maggioranza dei posti
        in Senato e le cariche delle altre principali magistrature statali, che
        conservavano una sostanziale autonomia nell&apos;amministrazione della giustizia
        e nelle questioni di governo locale (anche se ci&#xF2; non poneva un
        freno alla crescente pressione fiscale, che port&#xF2; all&apos;imposizione
        del famigerato &quot;mensuale&quot; e all&apos;avvio, nel 1543, di un &quot;censimento
        generale&quot; delle terre di tutto lo Stato).</font><br>
        <font face="Verdana, Arial, Helvetica, sans-serif">Restavano ovviamente
        affidate agli Spagnoli le cariche militari. E alla preoccupazione della
        difesa della citt&#xE0; si dovette il pi&#xF9; rilevante intervento
        urbanistico di questo periodo, la costruzione delle mura, o, per meglio
        dire, il completamento e la sistemazione delle fortificazioni periurbane
        cui gi&#xE0; in et&#xE0; francese si era posto mano attivamente. La
        superficie compresa all&apos;interno delle nuove mura veniva a occupare 800
        ettari (oltre 200 in pi&#xF9; rispetto a quella compresa nelle mura
        medievali); e il tracciato della nuova cinta, grosso modo circolare, aggiungeva
        un altro cerchio concentrico alla pianta della citt&#xE0;, con le sue
        lunghe strade radiali che dal vecchio nucleo romano conducevano alle nuove
        porte, ma che vedevano un netto diradarsi della maglia edificata nelle
        fasce pi&#xF9; esterne, dove abbondavano orti, giardini, campi coltivati.
        Oltre che nelle fortificazioni, la presenza degli Spagnoli si manifestava
        in numerosi altri segni esteriori, che un&apos;attenta politica artistica,
        promossa gi&#xE0; dal governatore Ferrante Gonzaga, veniva disseminando
        per la citt&#xE0;, a celebrazione dell&apos;immagine del potere asburgico:
        dai grandiosi apparati, anche se effimeri, costruiti per le entrate e
        le cerimonie solenni (nel 1541, per l&apos;ingresso di Carlo V, venne chiamato
        Giulio Romano, che realizz&#xF2; una serie di archi trionfali riccamente
        decorati dalla Porta Romana sino al Duomo), ai numerosi progetti urbanistici
        e architettonici (per la sistemazione del palazzo Ducale come per la costruzione
        della Villa Simonetta), alla statuaria imperiale di Leone Leoni.<br>
        I nuovi tratti spagnoli non cancellavano tuttavia l&apos;antica fisionomia
        della citt&#xE0;, n&#xE9; i caratteri della vita ambrosiana. Milano
        conosceva anzi un nuovo periodo di crescita e di espansione, sia per il
        numero degli abitanti, sia per le attivit&#xE0; economiche. Dopo il
        1530 la prospettiva di un assestamento della situazione italiana e del
        ritorno di una pace stabile indusse aspettative favorevoli. Si riavviava
        anche il motore dell&apos;espansione demografica; se agli inizi degli anni
        Quaranta del Cinquecento la citt&#xE0; contava circa 80.000 abitanti,
        e appariva in ripresa gi&#xE0; rispetto al decennio precedente, agli
        inizi del Seicento - nonostante la peste del 1576, che avrebbe provocato
        la morte di 17.000 persone - il numero degli abitanti era di 130.000.
        E l&apos;economia cittadina si accingeva a partecipare appieno a quella rinnovata
        fase di espansione del maturo e tardo Cinquecento che &#xE8; stata definita
        l&apos;estate di San martino dell&apos;economia italiana. Se dopo la crisi degli
        anni Venti e Trenta del XVI secolo il governatore Antonio de Leyva confessava
        che &quot;non era possibile di cavar contribuzione da Milano&quot;, per
        il calo degli abitanti e il ridursi delle &quot;fazende&quot;, gi&#xE0;
        poco dopo l&apos;inizio del governo spagnolo l&apos;ambasciatore veneziano Andrea
        Minucci scriveva che &quot;ogni casa era piena di botteghe e di arti,
        abbondantissima di ogni sorta di merci e di vettovaglie, certo pi&#xF9;
        che tutte le citt&#xE0; d&apos;Italia&quot;, comprese Roma e Venezia (De
        Maddalena, 1993). A questa crescita demografica e alla prospettiva della
        citt&#xE0; e del territorio contribuiva largamente l&apos;agricoltura, che
        con l&apos;abbondante produzione di grani e con l&apos;allevamento del bestiame
        assicurava l&apos;approvvigionamento annonario della citt&#xE0; e offriva
        vantaggiose possibilit&#xE0; d&apos;impiego ai capitali urbani. Ma ancora
        maggiore ricchezza portavano le manifatture. Sostanzialmente risparmiate
        dal fiscalismo spagnolo - che non riusc&#xEC; di fatto ad assoggettare
        a imposizioni il &quot;mercimonio&quot; e le ricchezze immobiliare -,
        non ancora gravemente impacciate dalla rigidezza dei meccanismi corporativi,
        capaci anzi di attirare investimenti notevoli, sostenute da una domanda
        crescente, soprattutto da parte dei ceti opulenti che amavano proclamare
        la loro ricchezza, esse conobbero un forte sviluppo, in particolare nella
        produzione tradizionale delle armi e dei metalli lavorati (&quot;officina
        de Vulcano&quot; avrebbe definito Milano il Cervantes), di merci pregiate
        e generi di lusso per l&apos;arredamento e l&apos;abbigliamento (industria serica
        e auroserica, oreficeria, cristalleria, ebanisteria). nei calcoli per
        l&apos;imposizione di una &quot;tassa sul mercimonio&quot; (che poi non venne
        introdotta) si valutava che delle sessantadue corporazioni d&apos;arti e mestieri
        censite a Milano nel 1580 la sola &quot;arte dei mercanti de oro et de
        seta&quot; produceva quasi un quinto della ricchezza complessiva. La stessa
        appartenenza di Milano al grande Impero spagnolo favoriva del restyo la
        presenza di mercanti e merci milanesi su diverse piazze europee appartenenti
        all&apos;Impero asburgico (dalla Spagna all&apos;Austria, alle Fiandre).<br>
        Mercanti, appaltatori, finanzieri - che profittavano anch&apos;essi delle opportunit&#xE0;
        offerte dal governo spagnolo -, personaggi come i D&apos;Adda o il Marino o
        lo Zerbi, fondatore del banco di Sant&apos;Ambrogio, compaiono cos&#xEC;
        come figure di spicco nella vita milanese in questi anni&#x2026; E tuttavia
        la caratteristica su cui gli storici hanno forse pi&#xF9; insistito,
        per la seconda met&#xE0; del Cinquecento, &#xE8; il progressivo definirsi
        di un sistema sociale e di governo di tipo nobiliare e patrizio. Non era
        assente nemmeno in precedenza l&apos;idea di una nobilt&#xE0; milanese, di
        un ceto cui un numero limitato di famiglie soltanto poteva vantare di
        far parte ereditariamente: una nobilt&#xE0; originaria, sancita ad esempio
        dall&apos;appartenenza alla &quot;Matricola nobilium familiarum Mediolani&quot;,
        redatta nel secondo Trecento come base per l&apos;attribuzione dei canonicati
        della Cattedrale. Ma la spinta a una definizione pi&#xF9; precisa e
        &quot;chiusa&quot; del ceto dei nobili si accentu&#xF2; allorch&#xE8;,
        di fronte a un signore e a un governo stranieri, si avvert&#xEC; pi&#xF9;
        viva l&apos;esigenza di stabilire criteri chiari per la definizione di un gruppo
        sociale ben preciso che potesse presentarsi come esponente dell&apos;aristocrazia
        cittadina, abilitato a ricoprire le cariche pi&#xF9; importanti e a
        esercitare funzioni di rappresentanza e di governo; aspirazione cui del
        resto corrispondeva l&apos;esigenza degli Spagnoli di identificare con chiarezza
        interlocutori adeguati cui riservare una preminenza sociale e politica
        e con cui confrontarsi nella loro azione. Questo processo di chiusura
        nobiliare non manc&#xF2; di provocare contrasti, scontrandosi con la
        tradizione sino ad allora prevalente nella vita milanese di apertura a
        quei ceti e casati nuovi che si venivano affermando, ad esempio grazie
        alla mercatura, alla finanza, alla professione notarile. Ancora nel 1574
        una pronuncia del Senato stabiliva che non costituivano impedimento alla
        nobilitazione attivit&#xE0; quali quella del notaio, di procuratore,
        di mercante &quot;immatricolato&quot;, oppure l&apos;esercizio della mercatura
        dell&apos;oro, dell&apos;argento, della seta, della lana, o dell&apos;arte del cambio:
        &quot;insomma criterio fondamentale appariva la ricchezza, comunque acquistata,
        pi&#xF9; che l&apos;astenersi da qualunque professione che potesse recar
        cons&#xE8; qualche apparenza di vilt&#xE0;&quot; (Donati, 1993).<br>
        Ma di fronte a questi orientamenti prevalse un&apos;ideologia pi&#xF9; rigida,
        meno incline ai compromessi, e consonante invece con la mentalit&#xE0;
        nobiliare spagnola: una tendenza a una &quot;chiusura di ceto&quot;, alla
        definizione di regole assai severe per il riconoscimento di quel rango
        nobiliare che era poi condizione per l&apos;accesso al Consiglio dei Decurioni
        e ai Collegi dei Fisici e dei Giureconsulti, ai seggi del Senato e alle
        principali magistrature. Verso la fine del secolo cos&#xEC; i criteri
        di definizione si irrigidirono, con l&apos;esclusione ad esempio di coloro
        il cui padre, o il cui avo, avesse esercitato qualche genere di mercatura,
        il notariato, l&apos;architettura, l&apos;agrimensura: esercizi che &quot;sebbene
        non si ritenga deroghino alla nobilt&#xE0; secondo le consuetudini della
        patria, tuttavia sembrano recare in s&#xE9; una presunzione contraria&quot;.
        E i segni del predominio patrizio nella vita cittadina si resero ben presto
        evidenti, cos&#xEC; nel controllo delle cariche e degli uffici, come
        nelle manifestazioni insieme reali e simboliche di tutto uno stile di
        vita che, nei palazzi grandiosi, negli arredamenti, nelle gallerie di
        ritratti degli antenati, nelle feste, nei modi della vita quotidiana,
        nelle villeggiature, intendeva affermare la propria preminenza sociale
        e politica (Donati, 1993).</font><br>
        <br>
      </p></font></td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><strong><small><font face="Verdana, Arial, Helvetica, sans-serif" size="2"><br>
        indice</font></small></strong><font face="Verdana"><a href="chittolini1.html" style="color: rgb(0,0,255)"><font color="#0000FF"><small><font face="Verdana, Arial, Helvetica, sans-serif" size="1"><br>
        <br>
        gli ultimi decenni del</font></small><font face="Verdana, Arial, Helvetica, sans-serif" size="1"><br>
        <small>dominio sforzesco</small></font></font></a><br>
        <br>
        </font><font color="#0000FF" face="Verdana"><a href="chittolini2.html" target="_top" style="color: rgb(0,0,255)"><small><font face="Verdana, Arial, Helvetica, sans-serif" size="1">l&apos;alternarsi
        delle</font></small><font face="Verdana, Arial, Helvetica, sans-serif" size="1"><br>
        <small>dominazioni nei primi</small><br>
        <small>decenni del Cinquecento</small></font></a></font><font face="Verdana"><br>
        <br>
        <small><font face="Verdana, Arial, Helvetica, sans-serif" size="1"><a href="chittolini3.html">Milano
        nell&apos;orbita spagnola</a></font></small><br>
        <br>
        <small><font face="Verdana, Arial, Helvetica, sans-serif" size="1"><a href="chittolini4.html">la
        Chiesa e la religione</a></font></small></font></p>
      <p><br>
        <br>
    </p></td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%">
      <p><small><font face="Verdana, Arial, Helvetica, sans-serif" size="1">da
        &quot;Pittura a Milano, Rinascimento e Manierismo&quot; 1998, Cariplo,
        Milano - Ed. Arti Grafiche Amilcare Pizzi</font></small></p>
    </td>
    <td width="22%" align="left" valign="top">
      <hr noshade="" size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:pierino.esposti@gmail.com" style="color: rgb(0,0,255)">pierino.esposti@gmail.com</a></font></small></p>
</body>

</html>
