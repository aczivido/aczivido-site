<html>
<head>
<meta name="GENERATOR" content="Microsoft FrontPage 3.0">
<title>Collino Luigi - l&apos;Abbazia di Morimondo 1</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font face="Times New Roman, Times, serif" color="#808080" size="4"><big>Lombardia</big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">L&apos;Abbazia
        di Morimondo</font><br>
        <font face="Verdana, Arial, Helvetica, sans-serif" size="1">di Luigi Collino</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td width="78%" valign="top" align="left">
      <p align="JUSTIFY"><font face="Verdana, Arial, Helvetica, sans-serif" size="1"><br>
        <b>I cistercensi e le origini di Morimondo</b><br>
        L&apos;ordine dei Cistercensi ebbe origine da S.Roberto di Molesme, che volle
        ricondurre ad una pi&#xF9; severa norma la vita monacale assai rilassata
        dei Benedettini. S.Roberto con alcuni monaci si ritrasse nel romitaggio
        di Citeaux (in latino Cistercium), localit&#xE0; sita i Borgogna e dette
        vita ad una nuova comunit&#xE0; laboriosa, severa, priva di ogni fasto.
        Ci&#xF2; accadeva verso la fine del secolo XI. Ben presto i monasteri
        del nuovo ordine, che da &quot;Cistercium&quot; aveva preso il nome di
        Cistercense, crebbero di numero e di potenza, sovratutto per la santa
        attivit&#xE0; di S.Bernardo. La Fert&#xE8;, Pontigny, Clairvaux e
        Morimond furono in Francia i centri di maggiore irradiazione. La regola
        era assai dura: abito semplice consistente in una tonaca rozza e in una
        cocolla di lana senza maniche; unico, di norma, il pasto nella giornata
        e senza consumo di carne, uova, latte, cacio e pesci; dormitorio in comune
        e pagliericcio steso su assi con una sola coperta; lunghe le orazioni
        e gli offizi divini reiterati spesso in pina notte; di giorno lavoro rurale
        senza posa dall&apos;alba fino al crepuscolo; poco lo studio, per reazione
        forse e correttivo alle consuetudini culturali benedettine.<br>
        Nell&apos;anno 1134 S.Bernardo era a Milano con un seguito di frati cistercensi
        provenienti di massima dai due monasteri francesi di Clairvaux e di Morimond.
        Egli diventava presto l&apos;idolo della folla religiosa e predicava austeramente
        contro la ricchezza delle chiese, troppo fastose di paramenti, pitture,
        sculture e decorazioni: la regola di Citeaux bandiva tutte queste cose
        dal tempio per adeguarlo alla semplicit&#xE0; evangelica. S.Bernardo
        part&#xEC; presto da Milano, ma i suoi frati vi continuarono la questua,
        e raccolti fondi sufficienti, mossero alla ricerca di luoghi adatti a
        fondar monasteri dell&apos;Ordine, ad imitazione dei cinque famosi di Francia
        (Citeaux, La Fert&#xE8;, Pontigny, Clairvaux e Morimond). Un gruppo,
        fra cui probabilmente alcuni frati francesi di Clairvaux si ferm&#xF2;
        appena fuori Milano, nella paludosa localit&#xE0; di Rovegnano e, in
        omaggio a S.Bernardo (a cui Ugo di Champagne aveva donata in Francia sin
        dall&apos;anno 1115 la valle di Clairvaux) diede vita all&apos;abbazia di Chiaravalle
        (1135). Un altro gruppo di tredici monaci, francesi provenienti dal monastero
        di Morimond nlla diocesi di Langres, si allontan&#xF2; di pi&#xF9;
        dalla metropoli lombarda, oltrepass&#xF2; Abbiategrasso e si ferm&#xF2;
        presso Bereguardo, non lungi dal Ticino, in una grangia denominata allora
        &quot;Colonago&quot; ed ora Cornate &quot;VI Idus octobris in ac anno
        MCXXX quarto venerunt primitus habitare mnachi ad abbatiam de Coronato
        sita in valle Ticini&quot;. Era dunque il 10 ottobre dell&apos;anno di grazia
        1134. I tredici monaci del Cistercio, gi&#xE0; organizzati in comunit&#xE0;
        con un Abate, si fermarono due anni a Colonago, poi si trasferirono nella
        vicina grangia di Faragiola, appartenente a Fulcherio da Besate, e vi
        fondarono l&apos;Abazia di Morimondo. &quot;Idus Novembris in hac die anno
        Dni MCXXXVI venerunt primitus habitare n&#xEC;monachi in hanc grangiam
        quae vocatur Morimundus&quot;. Un&apos;altra epigrafe, precisante la data del
        10 novembre 1134, esisteva sulla porta del monastero, e la dicitura ce
        ne &#xE8; conservata dal Puricelli: &quot;Anno MCXXXVI Patres Cistercienses
        ex prima Abbatia Morimundi praefati Ordinis hoc sacrum Coenobium a fundamentis
        erxerunt et die X Novembr. Habitavere, qui primitus per biennium in grancia
        Coronate steterunt, tempore S.Dni Innocentii II&quot;.<br>
        La fondazione del nuovo Chiostro di Morimondo fu favorita, oltrech&#xE8;
        dalla pia donazione del terreno da parte di Fulcherio di Besate, da alcuni
        privilegi concessi dall&apos;Arcivescovo di Milano Robaldo. D&apos;altronde i monaci
        si posero subito al lavoro con piet&#xE0; e solerzia, e verso la met&#xE0;
        del secolo XII l&apos;Abbazia era gi&#xE0; fiorente per il gran numero dei
        suoi pii e tonacati abitatori che, secondo la regola cistercense, attendevano
        con operosit&#xE0; fervida alla bonifica e al dissodamento dei terreni
        circostanti.<br>
        Della fondazione del 1136 rimane anche un&apos;altra prova in una lapide che
        l&apos;Abate Commendatario di Morimondo Antonio Libanorio di Ferrara a met&#xE0;
        del Seicento fece porre sulla facciata della Chiesa; ma vi si parla di
        certi Maginfredo e Bennone, &quot;domini loci&quot;, i quali in realt&#xE0;
        vissero solo cinquant&apos;anni pi&#xF9; tardi, poich&#xE9; i loro nomi
        figurarono in documenti inoppugnabili del 1188. E&apos; logico dunque pensare
        che la Comunit&#xE0; cistercense di Morimondo abbia cominciato a vivere
        nell&apos;anno 1136, accomodandosi alla meglio i monaci nella grangia di Faragiola;
        e che poi, in mezzo secolo circa dopo, per le donazioni ingenti di Maginfredo
        e Bennone, sia stata iniziata l&apos;erezione del Cenobio. Cos&#xEC; infatti
        appare anche dall&apos;architettura delle costruzioni: la vita di Morimondo,
        dal punto di vista artistico, comincia soltanto nella seconda met&#xE0;
        avanzata del secolo XII.<br><br>
        </font></p>
     </td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="2"><br>
        <b>indice</b></font><br><font face="Verdana, Arial, Helvetica, sans-serif" size="1"><br>
        <a href="collino.html">introduzione</a><br>
        <br>
        <a href="collino01.html"><font color="#0000FF">i cistercensi e le origini
        di Morimondo</font></a><br>
        <br>
        <a href="collino02.html"><font color="#0000FF">la storia dell&apos;Abbazia</font></a><br>
        <br>
        <a href="collino03.html"><font color="#0000FF">il convento e l&apos;esterno
        della chiesa<br>
        </font></a><br>
        <a href="collino04.html"><font color="#0000FF">l&apos;interno della chiesa</font></a><br>
        <br>
        <a href="collino05.html"><font color="#0000FF">il coro</font></a><br>
        <br>
        <a href="collino06.html"><font color="#0000FF">pitture</font></a><br>
        <br>
        <a href="collino07.html"><font color="#0000FF">importanza di Morimondo
        nell&apos;arte e nella storia</font></a></font></p>
      </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="58%">
      <p><small><font face="Verdana, Arial, Helvetica, sans-serif" size="1">da
        &quot;Italia Sacra&quot;, II vol., sac. Alessandro Tamborini, Milano,
        2 febbraio1928</font></small></p>
    </td>
    <td width="42%" align="left" valign="top">
      <hr noshade="" size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:daniele.esposti@gmail.com" style="color: rgb(0,0,255)">pierino.esposti@gmail.com</a></font></small></p>
</body>

</html>
