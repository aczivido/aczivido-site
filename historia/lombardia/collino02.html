<html>
<head>
<meta name="GENERATOR" content="Microsoft FrontPage 3.0">
<title>Collino Luigi - l&apos;Abbazia di Morimondo 2</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font face="Times New Roman, Times, serif" color="#808080" size="4"><big>Lombardia</big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">L&apos;Abbazia
        di Morimondo</font><br>
        <font face="Verdana, Arial, Helvetica, sans-serif" size="1">di Luigi Collino</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td width="78%" valign="top" align="left">
      <p align="JUSTIFY"><font face="Verdana, Arial, Helvetica, sans-serif" size="1"><br>
        <b>La storia dell&apos;Abbazia</b><br>
        Morimondo: questo nome voleva essere per i monaci un duro indimenticabile
        ammonimento: moritur mundus. E cos&#xEC; fu davvero per lunghi ani,
        durante i quali l&apos;Abbazia fondata nei pressi del Ticino dal primo Abate
        Gualchezio venuto di Francia con dodici compagni al seguito del pio Bernardo,
        prosper&#xF2; mirabilmente. Nel 1145 al nuovo attivo abate di Morimondo,
        Pietro, venivano fatte nuove importanti donazioni, e nel 1160 Morimondo
        aveva gi&#xE0; diritto di tutela su altre chiese viciniori. Cos&#xEC;
        nell&apos;anno 1182, in piena efflorescenza, poteva iniziarsi la fondazione
        del tempio, a cui certo posero mano, come ad altre fabbriche cistercensi,
        i valenti maestri comacini, e pi&#xF9; precisamente forse i maestri
        lapicidi della valle d&apos;Intelvi, detti anche popolarmente &quot;antelami&quot;.
        E&apos; da escludersi infatti, almeno a nostro parere, che alla costruzione
        definitiva del cenobio e della chiesa di Morimondo abbiano presieduto
        architetti francesi. Camille Enlart nella sua bella trattazione su &quot;L&apos;architecture
        gothique du XIII si&#xE8;cle&quot;, afferma invece che nell&apos;Alta Italia,
        cio&#xE8; nella parte della penisola pi&#xF9; vicina alla Francia
        i maestri costruttori dell&apos;Ordine cistercense furono poco felici nelle
        loro fabbriche, sovratutto per il forzato impiego del mattone, a cui in
        Borgogna non si erano addestrati. L&apos;Enlart dimostra cos&#xEC; senz&apos;altro
        di credere alla nazionalit&#xE0; francese degli architetti delle Abbazie
        dell&apos;Alta Italia; ma deve pur nel contempo riconoscere che l&apos;influenza
        cistercense si manifesta assai pi&#xF9; nell&apos;ordinamento dei locali
        che nello stile delle costruzioni. Cerca di spiegare quest&apos;anomalia col
        fatto che questi monasteri &quot;commenc&#xE9;s trop tot, dans un style
        encore roman, ils ont et&#xE9; adapt&#xE9;s, apres coup, &#xE0;
        l&apos;architecture gothique; la plus connue de ces abbayes du nord est Chiaravale
        pr&#xE8;s Milan, fond&#xE9;e en 1135 par sainto Bernard, consacr&#xE9;e
        en 1221 comme en temoigne une iscription. Morimondo est un autre exemple&quot;.<br>
        Ma l&apos;Enlart non ci persuade e, basandoci sulla storia e sull&apos;architettura
        proprio di Morimondo, riteniamo che nel 1182, anno d&apos;inizio delle costruzioni,
        non vi fossero pi&#xF9; nel monastero frati francesi o almeno fossero
        ormai in minoranza, che i lavori ordinati dall&apos;Abate Pietro venissero
        eseguiti da maestri muratori comacini, e che l&apos;influenza cistercense,
        cio&#xE8; francese, si facesse sentire, non nello stile della fabbrica
        (arte), ma soltanto nell&apos;orientamento, nella quantit&#xE0;, nella disposizione
        dei locali (regola dell&apos;ordine). Insomma - pur non esitando a riconoscere
        che l&apos;arte cistercense d&apos;oltralpe trionf&#xF2; nell&apos;Italia centrale
        colla costruzione delle abbazie di Fossanova sulla via Appia presso Terracina,
        e di San Martino presso Viterbo, opere sicure di artisti venuti di Borgogna
        - riteniamo che nell&apos;Alta Italia, al contrario, non siano sorti per opera
        di architetti francesi monasteri cistercensi, ma che questi monasteri,
        fra il 1180 e il 1250, siano stati intonati allo stile nostrano del tempo,
        tardoromanico o di transizione, da maestri costruttori italiani, per piegarsi
        poi, nel prosieguo pi&#xF9; tardo dei lavori, al gotico primitivo o
        stile severo, influenzato solo genericamente dall&apos;arte francese. Di tutto
        questo non mancano prove nell&apos;Abbazia di Staffarda, dove &quot;il tempio
        si distacca dal tipo generalmente adottato dalle chiese cistercensi, perch&#xE8;
        l&apos;abside, invece di essere quadrata &#xE8; semicircolare; il transetto
        &#xE8; sprovvisto di nicchie rettangolari per le cappelle; manca anche
        il tiburio&quot;; nell&apos;Abbazia di Chiaravalle, la cui chiesa possiede
        - contrariamente agli altri templi cistercensi privi sempre di campanile
        - un&apos;alta torre ottagonale in mattoni; ed infine a Morimondo, che nell&apos;insieme
        &#xE8; caratteristicamente italiana. Cos&#xEC; volle forse la sua
        Abbazia l&apos;energico abate Pietro, che diede il primo impulso alle costruzioni
        nell&apos;anno 1182.<br>
        Cominciarono subito le difficolt&#xE0; e le opposizioni da parte di
        un certo Prevosto Pagano di Casorate, che pretendeva aver diritto sulla
        grangia di Faragiola. Costui si rec&#xF2; pi&#xF9; volte coi suoi
        chierici l&#xE0; dove si erano iniziati i lavori del monastero, per
        impedire ai &quot;magistri&quot; e ai manovali di costruire su terreno
        che, a suo dire, gli apparteneva; e non bastando le proteste verbali,
        trascese talora poco evangelicamente, con un suo fedel diacono, sino a
        far la sassaiola per scacciare dal caniere gli operai. Ma nulla concluse,
        i lavori continuarono e l&apos;Abbazia fu presto fiorente ed operosa, malgrado
        altre divergenze coi Rettori e con l&apos;Arcivescovo di Milano. Nel maggio
        del 1188 papa Clemente III concedeva all&apos;Abate di Morimondo una bolla
        di privilegio e di protezione, confermando a quei monaci la regola di
        S.Benedetto con le altre istituzioni proprie dei Cistercensi. Cos&#xEC;
        la Comunit&#xE0; di Morimondo crebbe, si afferm&#xF2;, sino ad avere
        50 frati e 200 conversi. Questi ultimi procacciavano col loro lavoro il
        sostentamento a tutto il cenobio; provenivano dalla terra, che lavoravano
        dall&apos;alba al tramonto, contenti di un po&apos; di sicuro vitto quotidiano.
        Pregavano con la recitazione del pater e del Miserere; s&apos;istruivano per
        una sola ora settimanale, portavano un rude saio grigio con cappa, marciavano
        a piedi nudi, avevano la testa completamente rasata. I monaci pregavano
        pi&#xF9; a lungo e dirigevano i molti lavori della campagna. E&apos; nota
        la tendenza dei Cistercensi a metter in valore le terre incolte: essi
        sapevano irrigare con uno speciale sistema, disboscare con metodo, trasformare
        insomma la &quot;baraza&quot;, in ubertosi campi e praterie. Furono essi
        a introdurre in Italia questo genere di coltivazioni sistematiche, fra
        le quali caratteristiche le &quot;marcite&quot; che comparvero per la
        prima volta in Italia proprio attorno a Chiaravalle e a Morimondo. &quot;Le
        marcite sono praterie sistemate a piani leggermente inclinati, irrorate
        da un velo d&apos;acqua proveniente da riserve acquee o da polle, la cui temperatura
        &#xE8; sempre maggiore di quella dei fiumi e delle roggie; il che provoca
        lo scioglimento rapido delle nevi ed un precoce rigoglio d&apos;erba, in modo
        da potersi avere una prima falciatura gi&#xE0; nel mese di marzo od
        anche prima. Nelle marcite, oltre ad un taglio precoce in pi&#xF9;,
        &#xE8; possibile ottenere tagli tardivi in pi&#xF9;; e ci&#xF2;
        costituisce il grande valore agricolo di una simile innovazione&quot;.<br>
        Insomma ben operosi furono, gi&#xE0; durante gli ultimi anni del secolo
        XII e poi durante tutto il XIII, i monaci e i conversi di Morimondo, che
        costruirono anche ponti sul Ticino, tracciarono strade, ed esercirono
        nel loro convento fin dal 1190 un benefico ospedale per i poveri, che
        nel 1211 era diretto da un tal prete Giacomo, detto di Varadeo.<br>
        Al tempo di Federico Barbarossa e delle sue discese in Italia, Morimondo
        parteggi&#xF2; per l&apos;imperatore e ne ottenne investiture e privilegi;
        poi abbandon&#xF2; il partito ghibellino, e il 3 dicembre 1237 fu devastata
        e saccheggiata dalle milizie di Pavia. Ad altre devastazioni e rovine
        and&#xF2; soggetta nel 1245 per opera di Federico II e nel 1266 da parte
        di nuovo dei Pavesi. Tuttavia nel 1273 Morimondo ebbe l&apos;onore di ospitare
        il papa Gregorio X, diretto al Concilio di Lione, il quale pot&#xE8;
        vedere allora, pressoch&#xE8; compiuto, il magnifico tempio dalla severa
        e semplice architettura. Nuove angherie, nuove sevizie e nuovi saccheggi
        sub&#xEC; ancora il Monastero nel 1290 da parte di Guglielmo di Monferrato,
        nel 1295 da parte di una banda comandata da Berliocco da Ozino, e nel
        1314 infine per opera di Corradino di Svevia e dei Torriani. Seguirono
        lunghi anni di pace, durante i quali per&#xF2; ebbe inizio la graduale
        decadenza della insigne Comunit&#xE0; religiosa di Morimondo. La quale
        presto si trasform&#xF2; in Commenda, rilassandosi senza rimedio i costumi
        religiosi. Nell&apos;anno 1490 era Commendatario il cardinale Giovanni De&apos;
        Medici, divenuto poi Papa col nome di Leone X. Desiderando egli riformare
        la disciplina tanto decaduta dei monaci, introdusse, coll&apos;approvazione
        del pontefice Innocenzo VIII, otto austeri frati di Settimo Fiorentino
        nella famiglia cistercense di Morimondo, e costoro diedero al monastero
        nuovo lustro, ne promossero i primi restauri, e fecero eseguire per la
        chiesa il magnifico coro di Maestro Francesco Giramo da Abbiategrasso
        portato a compimento nel 1522. Il cardinale San Carlo Borromeo, arcivescovo
        di Milano visit&#xF2; nel 1573 Morimondo, ma la sua visita fu per la
        chiesa parrocchiale, poich&#xE9; sin dal 22 agosto 1556, l&apos;abbazia aveva
        cessato di esistere, in seguito ad una rinuncia dell&apos;Abate Commendatario
        Innocenzo da Monte ead una bolla di papa Pio IV, che ne assegnava i beni
        all&apos;Ospedale Maggiore di Milano. Il Monastero, come Commenda, tuttavia
        continu&#xF2; ad esistere; nel 1605 veniva visitato dal Cardinale Federico
        Borromeo, e nel 1650 vantava come Abate quel fastoso, autorevole, energico
        Antonio Libanorio da Ferrara, che per primo rivendic&#xF2; il titolo
        di Conte, fece valere la sua autorit&#xE0; indipendente, e restaur&#xF2;
        in parte gli edifizi conventuali. Un altro restauro fu compiuto nel 1730,
        come risulta da una lapide ancor oggi murata in uno dei pilastri di destra
        della Chiesa: &quot;Restaurata tempore R.mi D.ni Franci Lonati, Mediolanensis,
        Abatis Morimundi. A.D. MDCCXXX&quot;.<br>
        Nel 1737 questo stesso Abate Francesco Lonato allog&#xF2; nel tiburio
        della chiesa tre belle campane fuse dall&apos;insigne fonditore Bartolomeo
        Bozzo. Poi malinconicamente la gloria secolare di Morimondo s&apos;avvi&#xF2;
        all&apos;estremo tramonto. Nell&apos;anno VI della Republica francese, 1798, il
        Monastero fu definitivamente soppresso, e la chiesa convertita in parrocchia
        ad uso delle poche case del borgo. Gli ultimi possedimenti nella valle
        del Ticino, i tesori della vecchia Abbazia vennero venduti alla rinfusa,
        e solo rimasero nel tempio spogliato, per le esigenze del culto, una pisside
        ed un ostensorio. Nel 1873 il Genio Civile del Regno d&apos;Italia riconobbe
        la necessit&#xE0; urgente di procedere a qualche controllo e a qualche
        restauro per evitare l&apos;estrema rovina di Morimondo; ma la sorveglianza
        del monumento fu anche in seguito cos&#xEC; relativa, che solo pochi
        anni or sono il bel rosone in cotto sovrastante all&apos;arco d&apos;ingresso pot&#xE8;
        essere asportato e venduto. Mentre scriviamo, anno 1934-XII, finalmente
        i necessari lavori di restauro sono in corso.<br><br>
        </font></p>
    </td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="2"><br>
        <b>indice</b></font><br><font face="Verdana, Arial, Helvetica, sans-serif" size="1"><br>
        <a href="collino.html">introduzione</a><br>
        <br>
        <a href="collino01.html"><font color="#0000FF">i cistercensi e le origini
        di Morimondo</font></a><br>
        <br>
        <a href="collino02.html"><font color="#0000FF">la storia dell&apos;Abbazia</font></a><br>
        <br>
        <a href="collino03.html"><font color="#0000FF">il convento e l&apos;esterno
        della chiesa</font></a><br>
        <br>
        <a href="collino04.html"><font color="#0000FF">l&apos;interno della chiesa</font></a><br>
        <br>
        <a href="collino05.html"><font color="#0000FF">il coro</font></a><br>
        <br>
        <a href="collino06.html"><font color="#0000FF">pitture</font></a><br>
        <br>
        <a href="collino07.html"><font color="#0000FF">importanza di Morimondo
        nell&apos;arte e nella storia</font></a></font></p>
      </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="58%">
      <p><small><font face="Verdana, Arial, Helvetica, sans-serif" size="1">da
        &quot;Italia Sacra&quot;, II vol., sac. Alessandro Tamborini, Milano,
        2 febbraio1928</font></small></p>
    </td>
    <td width="42%" align="left" valign="top">
      <hr noshade="" size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:webmaster@aczivido.net" style="color: rgb(0,0,255)">webmaster@aczivido.net</a></font></small></p>
</body>

</html>

