<html>
<head>
<meta name="GENERATOR" content="Microsoft FrontPage 3.0">
<title>Collino Luigi - l&apos;Abbazia di Morimondo 5</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font face="Times New Roman, Times, serif" color="#808080" size="4"><big>Lombardia</big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">L&apos;Abbazia
        di Morimondo</font><br>
        <font face="Verdana, Arial, Helvetica, sans-serif" size="1">di Luigi Collino</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td width="78%" valign="top" align="left">
      <p align="JUSTIFY"><font face="Verdana, Arial, Helvetica, sans-serif" size="1"><br>
        <b>Il coro</b><br>
        In questa bella chiesa dalla regolare ampiezza e dalla severa architettura
        appare di proporzioni vastissime il coro dei monaci, che si prolunga insolitamente
        dietro l&apos;altar maggiore, un gradino pi&#xF9; in alto del normale piano
        del tempio. E&apos; opera del primo venticinquennio del Cinquecento, pregevolissima
        ed anche assai ben conservata. Ne &#xE8; autore un tal Francesco Giramo
        di Abbiategrasso, non noto per altre opere, ma anche solo per questa degno
        di essere considerato fra i classici del legno. Egli ha lasciato la sua
        firma su un crisma radiante intarsiato nelle testate dei sedili del coro
        ove si lette: &quot;Franciscus giramus Abiacrassinus faber Monachorum
        impensis Hoc opus fecit&quot;.<br>
        Era dunque un modesto &quot;faber lignarius&quot; di Abbiategrasso, come
        d&apos;altronde ci confermano alcuni documenti dell&apos;Archivio Comunale di quella
        citt&#xE0;, dove nel 1544 era ancor vivo un figlio dell&apos;ottimo artefice
        del Coro di Morimondo. La famiglia Giramo era composta di &quot;magistri&quot;,
        ovverossia maestri ebanisti e dai documenti dell&apos;Archivio di Abbiategrasso
        risulta che per lunghi anni la famiglia Giramo conserv&#xF2; l&apos;artistica
        e laboriosa tradizione della scultura in legno.<br>
        Gli stalli del Coro di Morimondo furono ultimati nell&apos;anno 1522, mentre
        abitavano nell&apos;Abbazia i Monaci Settimiani: &quot;Perfectae fuerunt haec
        sedes Degentibus his faventibusque Septimianis monachis. A.D.M.D.XXII&quot;.<br>
        Per quale ragione questa bella opera venne ad abbellire la chiesa di Morimondo
        solo nel primo quarto del secolo XVI? Forse perch&#xE8;, secondo la
        rigida regola cistercense, strettamente osservata sino agli inizi del
        Cinquecento, il coro esisteva dapprima nel mezzo della chiesa, sotto il
        tiburio, dove pendeva la corda dell&apos;unica campana, perch&#xE8; i monaci
        potessero suonarla nei momenti culminanti delle loro preghiere e delle
        salmodie.<br>
        Francesco Giramo da Abbiategrasso impieg&#xF2; certo molti mesi, forse
        qualche anno, per finire il coro di Morimondo. Sono infatti 70 stalli
        in noce, divisi in due file, quella superiore di 40 sedili, quella inferiore
        di 30. La lunga duplice fila segue, smussata soltanto agli angoli la linea
        dell&apos;abside, quadrata secondo la regola cistercense, e si congiunge al
        centro, perfettamente dietro all&apos;altar maggiore, in un armadio a due valve
        elegantemente intarsiate. E&apos; questo il Sancta Santorum, dove i pii monaci
        cistercensi conservavano le loro sacre reliquie. L&apos;intarsio delle due
        imposte rappresenta con linea pura e leggera l&apos;Annunciazione, e le figure
        della Vergine e dell&apos;Arcangelo sono magistralmente disegnate. Anche gli
        scranni hanno gli schienali intarsiati con emblemi religiosi o con figure,
        fra le quali risaltano quella di S.Bernardo (primo stallo a sinistra)
        e quella di San Roberto fondatore dell&apos;Ordine cistercense nello stallo
        di fronte. Accurata, espressiva, ricca di particolari, &#xE8; la testa
        di San Bernardo, mentre San Roberto &#xE8; rappresentato invece intiero,
        quale fondatore dell&apos;Ordine, tenendo fra le mani un piccolo tempio con
        tiburio centrale e il rosone sulla facciata, il modello cio&#xE8; di
        tutte le chiese cistercensi.<br>
        Gli intarsi del coro di Morimondo sono a due colori, ricchi di intagli,
        fiorami, monogrammi ed emblemi religiosi, fra i quali si ripete spesso
        quello rappresentante una sfera armillare, sostenuta da un&apos;asta colla
        iscrizione &quot;Sic petitur coelum&quot; e il monogramma di Cristo.<br>
        Il Malaguzzi-Valeri, studioso profondo dell&apos;arte lombarda, nel suo ampio
        lavoro su &quot;La corte di Ludovico il Moro&quot; parla con una certa
        ampiezza del coro di Morimondo, e merita di questo autorevole giudizio
        riportare le parti essenziali: &quot;Forme pi&#xF9; semplici... presenta
        il rivestimento ligneo del coro nella chiesa abbaziale di Morimondo eseguito
        da Francesco Giramo di Abbiategrasso, intorno al 1522. Analogo a quello
        di S.Maria delle Grazie a Milano, merita attenzione per la purezza delle
        linee architettoniche e delle decorazioni, rara in una regione che predilesse
        - come pi&#xF9; volte s&apos;&#xE8; detto - l&apos;esuberanza degli ornamenti...
        Vi sono notevoli le mezze figure dei santi dell&apos;ordine cistercense intarsiate
        nei dossali superiori, la variet&#xE0; delle sagome dei vasi ansati
        che a quelle figure si alternano. Ma ogni tanto v&apos;&#xE8; fatto posto
        a una vivace figura di putto nudo reggente un cestone di frutta. Nel fondo
        del coro una porta a due valve, per la custodia delle reliquie, pura di
        linee, leggiadra di decorazioni, mostra due santi a fine intarsio. Una
        corretta eleganza &#xE8; nelle sagome generali come nei lievi, poco
        appariscenti bracciali, nelle mensole, nelle lesenette scanellate fra
        stallo e stallo, nella lunga iscrizione sacra in puri caratteri capitali,
        che prende il posto del fregio sul ben profilato cornicione. Perch&#xE8;
        una curiosa caratteristica di questo ramo in Lombardia - a differenza
        degli altri - si &#xE8; che i prodotti si facevan misurati, quasi pi&#xF9;
        puri quanto pi&#xF9; s&apos;avanzavano di tempo. Si direbbe che, prevedendo
        le intemperanza del Seicento - che nella Lombardia e soprattutto nella
        Valtellina e nella Valcamonica raggiunger&#xE0; il colmo dell&apos;esuberanza
        - gli artisti degli ultimi anni del Quattrocento e dell&apos;inizio del Cinquecento
        volessero dare bell&apos;esempio di ritegno e di moderazione&quot;.<br>
        A proposito di questo Coro, insigne opera di scultura in legno, &#xE8;
        opportuno infine ricordare che in un&apos;altra abbazia cistercense subalpina,
        gi&#xE0; coeva per fondazione a quella di Morimondo, e cio&#xE8; a
        Staffarda presso Saluzzo, pure all&apos;inizio del Cinquecento fu allogato
        nella chiesa un Coro di pregevolissima fattura. Gli stalli dell&apos;Abbazia
        di Staffarda (rimossi dalla loro primitiva sede e conservati ora parte
        al Museo Civico di Torino e parte nella chiesa di Pollenzo) vennero infatti
        lavorati nel primo quarto del secolo XVI da ignoti artefici, che alle
        ultime raffinatezze del tardo gotico francese accoppiavano gi&#xE0;
        le nuove eleganze di proporzioni e di ritmi create dal rinascimento fiorentino.
        Anche gli stalli di Staffarda, come quelli di Morimondo, sono ricchi d&apos;intagli
        con figure umane, con angeli, uccelli, fiori e goflie intrecciate a rabeschi.<br>
        Questo avvicinamento, nel tempo e nel gusto, di opere di ugual genere
        non &#xE8; forse casale e, se si pensi che Staffarda a Morimondo sono
        due abbazie cistercensi, potrebbe forse utilmente cercarsi perch&#xE8;
        almeno due volte nei secoli esse si incontrino in un parallelismo storico
        ed artistico.<br>
        Certo, ad ogni modo, tanto nel monastero lombardo che attende restauri,
        come in quello piemontese gi&#xE0; largamente e con gusto restaurato,
        si respira in fatto di stili e di arte un&apos;aura sola: transizione evidente
        fra romanico-lombardo e gotico francese, che si afferma con una romanit&#xE0;
        nostrana non priva di caratteristico interesse.<br><br>
        </font></p>
    </td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="2"><br>
        <b>indice</b></font><br><font face="Verdana, Arial, Helvetica, sans-serif" size="1"><br>
        <a href="collino.html">introduzione</a><br>
        <br>
        <a href="collino01.html"><font color="#0000FF">i cistercensi e le origini
        di Morimondo</font></a><br>
        <br>
        <a href="collino02.html"><font color="#0000FF">la storia dell&apos;Abbazia</font></a><br>
        <br>
        <a href="collino03.html"><font color="#0000FF">il convento e l&apos;esterno
        della chiesa</font></a><br>
        <br>
        <a href="collino04.html"><font color="#0000FF">l&apos;interno della chiesa</font></a><br>
        <br>
        <a href="collino05.html"><font color="#0000FF">il coro</font></a><br>
        <br>
        <a href="collino06.html"><font color="#0000FF">pitture</font></a><br>
        <br>
        <a href="collino07.html"><font color="#0000FF">importanza di Morimondo
        nell&apos;arte e nella storia</font></a></font></p>
      </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="58%">
      <p><small><font face="Verdana, Arial, Helvetica, sans-serif" size="1">da
        &quot;Italia Sacra&quot;, II vol., sac. Alessandro Tamborini, Milano,
        2 febbraio1928</font></small></p>
    </td>
    <td width="42%" align="left" valign="top">
      <hr noshade="" size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:daniele.esposti@gmail.com" style="color: rgb(0,0,255)">pierino.esposti@gmail.com</a></font></small></p>
</body>

</html>
