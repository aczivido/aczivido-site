<html>
<head>
<meta name="GENERATOR" content="Microsoft FrontPage 3.0">
<title>Collino Luigi - l&apos;Abbazia di Morimondo 6</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font face="Times New Roman, Times, serif" color="#808080" size="4"><big>Lombardia</big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">L&apos;Abbazia
        di Morimondo</font><br>
        <font face="Verdana, Arial, Helvetica, sans-serif" size="1">di Luigi Collino</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td width="78%" valign="top" align="left">
      <p align="JUSTIFY"><font face="Verdana, Arial, Helvetica, sans-serif" size="1"><br>
        <b>Pitture</b><br>
        Fra le regole monacali dei Cistercensi vi era quella, come abbiamo gi&#xE0;
        visto, che vietava nell&apos;interno delle loro Badie e delle loro chiese le
        pitture e le sculture figurative. Dobbiamo ritenere per&#xF2; che questa
        rigidissima norma assai si fosse attenuata da quando S.Bernardo l&apos;aveva
        per la prima volta enunciata a Citeaux, e che nelle abbazie cistercensi
        d&apos;Italia la si fosse sempre poco rispettata. Cos&#xEC;, ad esempio,
        appare a Staffarda, e cos&#xEC; risulta pure a Morimondo, poich&#xE9;
        da una lapide un tempo murata presso la porta della chiesa e trascritta
        dal Puccinelli nel suo &quot;Zodiaco della chiesa milanese&quot;, sappiamo
        che ai tempi di papa Martino V, essendo abate e conte di Morimondo Giovanni
        de Ferraris, erano state ordinate al pittore Enrico de Spededo delle pitture,
        ora scomparse, che decoravano quasi tutto il tempio, o almeno la parete
        presso la porta. Noi non sappiamo quale valore avessero questi affreschi
        del pittore de Spededo, ma l&apos;epoca di essi (fra il 1417 e il 1431) ne
        fa rimpiangere la perdita, se non altro, per l&apos;importanza storica.<br>
        In facci alla porta rettangolare che dalla navata destra conduce alla
        sagrestia, sul muricciolo che limita il coro, si scorgono invece ancora
        tracce di alcuni dipinti con figure di santi e festoni di fiori, che paiono
        per&#xF2; essere pi&#xF9; tardi di quelli di Enrico de Spededo, cio&#xE8;
        del Cinquecento.<br>
        Ad epoca di posteriore decadenza risalgono i pochi quadri della chiesa,
        come, ad esempio, quello mediocre dell&apos;abside che rappresenta Sant&apos;Antonio
        da Padova mentre cambia in sangue le monete d&apos;oro di Ezelino da Romano,
        o quello, dal punto di vista iconografico pi&#xF9; curioso ed importante,
        situato nella navata minore di destra, che in alcuni medaglioni raffigura
        le varie persone della famiglia di San Bernardo, e cio&#xE8; il padre,
        Eccelino di Borgogna, la madre Aletta, i fratelli Andrea, Nivardo, Bartolomeo,
        Gerardo, e la sorella Alimbellina. Questo dipinto risulta opera di un
        Camillo Orasso e porta la data MDL.<br>
        Pi&#xF9; importanti sono i due dipinti conservati nella sagrestia, e
        che sono dovuti ad autori non ignoti, anzi di assai chiara fama. Uno di
        essi fu persino per qualche tempo attribuito a Raffaello, ma appare invece
        pi&#xF9; modestamente e pi&#xF9; logicamente di buona scuola leonardesca.
        E&apos; un Cristo ignudo, assiso con sentimento di profondo dolore su di una
        tomba scoperchiata. Il volto espressivo e triste, lievemente piegato,
        con gli occhi chini sotto le palpebre abbassate, &#xE8; di schietta
        espressione lombardesca e fa pensare al Cristo del famoso Cenacolo; il
        torso &#xE8; proporzionato, le braccia armonicamente aperte in un gesto
        di rassegnazione, le gambe, nella parte di esse visibile, ombreggiate
        nei muscoli con abile cura. L&apos;insieme &#xE8; insomma di un ottimo effetto
        e si afferma opera di gran pregio dovuta al pennello di Giampietro o Pietro
        Rizzo, scolaro di Leonardo, qualora addirittura non vi abbia posto mano
        parzialmente anche il Maestro.<br>
        L&apos;altro dipinto della sagrestia &#xE8; uno spigliato quadro dalle tinte
        a chiaroscuro di Giuseppe Maria Crespi detto lo Spagnuolo, pittore vissuto
        a cavallo fra il Seicento e il Settecento, che si dilett&#xF2;, in piccoli
        quadri, di piccoli soggetti, e cio&#xE8; fiere, scorci campestri o familiari,
        cacciatori, giocatori e magari qualche bonaria scena religiosa, come,
        ad esempio, la famosa Comunione, conservata nella Galleria di Dresda.
        Qui il Crespi per&#xF2; si &#xE8; accontentato di dipingere con bella
        evidenza alcuni teschi con corone ed emblemi.<br>
        Sotto il portico antistante la sala del Capitolo rimangono infine i resti,
        purtroppo assai deturpati, di un affresco cinquecentesco di notevole importanza
        e bellezza. Rappresenta la Madonna col bambino Ges&#xF9; che sporge
        la piccola mano santa a San Giovannino. Da una parte sta San Benedetto,
        dall&apos;altra San Bernardo, l&apos;uno e l&apos;altro col pastorale e con un libro
        aperto in mano, forse cio&#xE8; con le regole rispettivamente date all&apos;Ordine
        dei Cistercensi. Ben conservata &#xE8; la figura di San Bernardo, vestito
        di bianco, con cappa e completamente raso; evanescente, invece, scolorita,
        incerta quella di San Benedetto, di cui si indovina, pi&#xF9; che non
        si vegga, la barba fluente. Incerta per alcun tempo fu l&apos;attribuzione
        di questo bell&apos;affresco mal conservato, ma come il Sant&apos;Ambrogio ed il
        Malaguzzi-Valeri, noi riteniamo si debba senz&apos;altro attribuire a Bernardino
        Luini: tutto quanto ancora rimane, infatti, e si vede di questo dipinto,
        ci riporta per il concetto e la forma, alla religiosit&#xE0; tenera,
        alla volutt&#xE0; calma, all&apos;intima dolcezza di sogno del miglior discepolo
        diretto di Leonardo da Vinci. Basta guardare d&apos;altronde il volto della
        Madonna dell&apos;affresco di Morimondo per pensare suggestivamente ai due
        volti femminili della Sacra Famiglia del Luini, conservata nella Galleria
        Ambrosiana di Milano. Purtroppo per&#xF2; questo prezioso affresco fu
        malamente restaurato nel secolo XVII, e i lavaggi e le strofinature per
        rimetterlo il luce gli tolsero le sfumature e la pienezza dei colori.<br>
        Sotto lo stesso portico in cui si ammira l&apos;ampio affresco del Luini, sui
        pilastri traspaiono sotto reiterate imbiancature dei dipinti, naturalmente
        assai velati, che rappresentano forse abati e santi dell&apos;Ordine Cistercense;
        per quanto almeno si pu&#xF2; tuttora giudicare si tratta di notevoli
        figure bergognonesche, le quali meriterebbero un accurato restauro.<br>
        In complesso, come si vede, l&apos;Abbazia di Morimondo, malgrado la sua origine
        cistercense, non mancava di pitture, le quali ebbero sempre un certo carattere
        regionale. Quanto ne rimane, infatti, ci riporta attraverso ai tempi,
        al vario fiorire della scuola pittorica lombarda, con predominio dei leonardeschi,
        ed in ispecial modo del Luini, del Rizzo e forse del Bergognone.<br>
        <br>
        </font></p>
    </td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="2"><br>
        <b>indice</b></font><br><font face="Verdana, Arial, Helvetica, sans-serif" size="1"><br>
        <a href="collino.html">introduzione</a><br>
        <br>
        <a href="collino01.html"><font color="#0000FF">i cistercensi e le origini
        di Morimondo</font></a><br>
        <br>
        <a href="collino02.html"><font color="#0000FF">la storia dell&apos;Abbazia</font></a><br>
        <br>
        <a href="collino03.html"><font color="#0000FF">il convento e l&apos;esterno
        della chiesa</font></a><br>
        <br>
        <a href="collino04.html"><font color="#0000FF">l&apos;interno della chiesa</font></a><br>
        <br>
        <a href="collino05.html"><font color="#0000FF">il coro</font></a><br>
        <br>
        <a href="collino06.html"><font color="#0000FF">pitture</font></a><br>
        <br>
        <a href="collino07.html"><font color="#0000FF">importanza di Morimondo
        nell&apos;arte e nella storia</font></a></font></p>
      </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="58%">
      <p><small><font face="Verdana, Arial, Helvetica, sans-serif" size="1">da
        &quot;Italia Sacra&quot;, II vol., sac. Alessandro Tamborini, Milano,
        2 febbraio1928</font></small></p>
    </td>
    <td width="42%" align="left" valign="top">
      <hr noshade="" size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:pierino.esposti@gmail.com" style="color: rgb(0,0,255)">pierino.esposti@gmail.com</a></font></small></p>
</body>

</html>
