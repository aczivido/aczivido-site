<html>
<head>
<meta name="GENERATOR" content="Microsoft FrontPage 3.0">
<title>Esposti Pierino - &quot;Della Vittoria&quot; il monastero nascosto di Francesco I a San Giuliano Milanese</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font face="Times New Roman, Times, serif" color="#808080" size="4"><big>Lombardia</big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p><font face="Verdana, Arial, Helvetica, sans-serif" size="2">&quot;Della
        Vittoria&quot; il monastero nascosto di Francesco I a San Giuliano Milanese</font><font face="Verdana, Arial, Helvetica, sans-serif" size="2"><br>
        <font size="1">di Esposti Pierino</font></font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td width="78%" valign="top" align="left">
      <p align="JUSTIFY"><font face="Verdana, Arial, Helvetica, sans-serif" size="1"><br>
        &quot;Correvano i primi giorni del giugno 1879 - epoca nella quale io
        venni ad occupare la cappellania della Nativit&#xE0; di Maria Santissima
        in Zivido (parrocchia e pieve di S. Giuliano Milanese), di propriet&#xE0;
        dell&apos;illustrissimo sig. marchese Giacomo Brivio - allorch&#xE8; mi ebbi
        la graditissima visita del venerando ed ora compianto preposto parroco
        di S. Giuliano, don Giuseppe Brigola, uomo semplice e virtuoso, quanto
        solerte e preciso nel disimpegno di sue parrocchiali mansioni. Intrattenendomi
        seco lui in famigliare colloquio, colsi l&apos;opportunit&#xE0; per megli
        informarmi intorno agli obblighi inerenti alla mia nuova posizione.<br>
        In quell&apos;occasione egli mi parl&#xF2; di due messe da celebrarsi ogni
        anno alla met&#xE0; di settembre, come da antica consuetudine. Naturalmente
        richiesi al simpatico vegliardo quale ne fosse la relativa applicazione,
        ma egli altro non seppe rispondermi fuor che, se la memoria nol tradiva,
        dovevano essere applicate a suffragio delle anime dei soldati caduti in
        una battaglia combattuta secoli addietro nei dintorni.<br>
        Da qui la curiosit&#xE0; in me di conoscere quel fatto d&apos;armi e per
        diretta conseguenza la risoluzione di farne le corrispettive ricerche&quot;.<br>
        Cos&#xEC; comincia a narrare don Raffaele Inganni nel suo libro &quot;Origini
        e vicende della cappella espiatoria francese a Zivido&quot;; ma inizia
        anche la meravigliosa avventura del cappellano zividese che alla fine
        riscoprir&#xE0; la storia, il luogo esatto, le vestigia e la sepoltura
        di quei grandi che fecero esclamare al Trivulzio: &quot;Non battaglia
        d&apos;uomini, ma di Giganti&quot;.<br>
        Recatosi dal marchese Giacomo Brivio, ottenne di far ricerche nell&apos;archivio
        di famiglia e, con grande sorpresa, rinvenne un &quot;importantissimo
        documento, redatto da notaio nell&apos;anno 1518, dal quale chiaramente ed
        indubbiamente si rilevava l&apos;epoca ed il luogo del combatimento non solo,
        ma, ci&#xF2; che pi&#xF9; importava, la fondazione della famosa Cappella
        espiatoria coll&apos;annesso convento pei religiosi che la dovevano ufficiare&quot;.<br>
        Allora fece praticare alcuni scavi nel terreno adiacente la chiesa di
        Zivido rinvenendo ben presto, ad una profondit&#xE0; di 60 cm, una gran
        quantit&#xE0; di ossami e di teschi. Che fossero i resti dei caduti
        della &quot;Battaglia dei Giganti&quot; venne confermato pi&#xF9; tardi
        da un altro documento del 1606, rinvenuto sempre nell&apos;archivio Brivio.
        Questo documento indicava che i caduti erano sepolti in un terreno, con
        annessa chiesa, detto &quot;alle vittorie&quot; e che erano stati trasportati
        a Zivido, inumati parte nella tomba sotto la chiesa e parte intorno alla
        stessa. Il terreno &quot;alle vittorie&quot; &#xE8; lo stesso dove oggi
        sorge il cimitero principale di San Giuliano Milanese.<br>
        Nella tragica notte fra il 13 e 14 settembre 1515, quando ancora l&apos;esito
        della battaglia si presentava incerto Francesco I re di Francia nonriusciva
        a dormire, nell&apos;angoscioso silenzio che avvolgeva il campo di battaglia
        a Zivido, e &quot;...alzata l&apos;anima pia al Dio degli eserciti, fece voto
        che, se fosse gloriosamente uscito da quel frangente ... avrebbe eretto
        sul luogo stesso de&apos; suoi trionfi una cappella espiatoria per l&apos;anima
        dei caduti dedicandola alla Regina delle Vittorie&quot;.<br>
        Come ben sappiamo ne usc&#xEC; vincitore, anche per merito dell&apos;arrivo
        irruento dei veneziani al comando di Bartolomeo d&apos;Alviano che provoc&#xF2;
        grande scompiglio nelle file svizzere. Lasci&#xF2; il campo di battaglia
        dove erano caduti oltre 12.000 uomini e tornato in Francia diede le necessarie
        disposizioni affich&#xE8; il voto formulato diventasse realt&#xE0;.<br>
        Il magnifico Sebastiano Ferreris, intendente generale delle finanze in
        Lombardia, venne da Francesco I incaricato di iniziare le relative pratiche
        per acquistare il terreno dove si era svolta la battaglia. Costui si rivolse
        sollecitamente ai Marchesi Brivio, proprietari dei campi, ed il giorno
        19 gennaio 1518 stipul&#xF2;, con atto notarile, l&apos;atto d&apos;acquisto con
        il quale &quot;...il signor Carlo Brivio ... cedeva agli agenti del cristianissimo
        Re di Francia, Francesco I, duca di Milano, una vigna di centoventicinque
        pertiche detta il Santo Eusebio posta nel territorio di Zivido, pieve
        di S. Giuliano, Ducato di Milano, nella quale si doveva fabbricare una
        chiesa ed un monastero ...&quot;.<br>
        Ad occupare il grandioso monastero, destinato a tramandare ai posteri
        la memoria della munificenza e della piet&#xE0; del re Francesco I,
        furono chiamati i frati Celestini di Francia con l&apos;obbligo di raccogliere
        e seppellire nello stesso tutti i caduti della &quot;Battaglia dei Giganti&quot;.<br>
        Che talo ordine venne eseguito lo dimostra una foto aerea della zona di
        qualche tempo fa. Infatti ai lati del viale d&apos;accesso al convento Della
        Vittoria, del quale rimangono sulla Via Emilia due pilastri in mattone
        ed il cancello, erano visibili numerose ed ordinate fosse sepolcrali.<br>
        La tragica sconfitta a Pavia (24 febbraio 1525) di Francesco I; la sua
        prigionia prima a Pizzighettone e poi in Spagna; gli errori della dominazione
        francese e soprattutto le atrocit&#xE0; del Visconte di Lautrec, governatore
        di Milano, resero poco sicura la permanenza dei frati Celestini al monastero
        Della Vittoria, i quali &quot;... sfiduciati, rivolsero la loro mente
        alla patria lontana. Vissero a malincuore alcun poco ancora in questa
        terra ... ma poi ... abbandonarono definitivamente il convento annesso
        alla Cappella espiatoria di Zivido, vendendo prima tutto quanto era per
        essi alienabile (1532-1533)&quot;.<br>
        Rimasto cos&#xEC; il monastero senza abitatori il Papa Paolo III decise
        di erigerlo in bebeficio affidandolo a Diego de Mendoza, il primo di una
        serie di personaggi che si avvicendarono sul posto fino a quando San carlo
        Borromeo divenne proprietario dell&apos;edificio monastico su disposizione
        del Sommo Pontefice regnante.<br>
        Scoppiata la peste a Roma (1575) e propagatasi con violenza a Milano e
        nel suo contado, San Carlo &quot;pens&#xF2; di approfittare dello stabile
        alle Vittorie di Zivido onde raccogliervi i poveri che stavano rinchiusi
        nel recinto o portico di S. Stefano Maggiore a Milano. Concepita questa
        idea la mise subito in esecuzione, mandando nel suddetto Monastro pi&#xF9;
        di trecento poveri&quot;.<br>
        Cessata la peste nel 1577, San Carlo don&#xF2; il monastero all&apos;Ospedale
        Maggiore di Milano che, impossibilitato a far fronte finanziariamente
        alle pesanti riparazioni, decise, a scopo di utilizzarne il materiale,
        la demolizione delle due chiese contigue di S. Maria della Vittoria e
        di S. Eusebio, dove riposavano ancora le spoglie di molti tra i caduti
        nelle due giornate del settembre 1515.<br>
        Ma i debiti non diminuivano perci&#xF2; l&apos;Ospedale Maggiore mise all&apos;asta
        il monastero il giorno venerd&#xEC; 19 settembre 1603. Miglior offerente
        fu il marchese Carlo Brivio (discendente diretto dell&apos;omonimo primo venditore)
        che lo acquist&#xF2; per settemila lire imperiali il giorno 8 agosto
        1605. Contemporaneamente il Brivio ottenne dal cardinale Federico Borromeo
        di acquistare anche l&apos;area su cui sorgevano le due chiese demolite.<br>
        L&apos;arcivescovo di Milano impose per&#xF2; che Carlo Brivio eseguisse
        le seguenti ingiunzioni: facesse trasportare nel cimitero di S. Maria
        in Zivido le ossa dei defunti che riposavano nel terreno gi&#xE0; prima
        occupato dalla chiesa di S. Maria della Vittoria compresa quella di S.
        Eusebio; stabilisse la somma di centoquindici lire imperiali e con il
        relativo frutto facesse celebrare ogni anno, nella medesima chiesa di
        Zivido, un ufficio con messe a suffragio di quei defunti (le famose messe
        che incuriosirono secoli dopo il cappellano di Zivido don Raffaele Inganni).<br>
        Rientrati cos&#xEC; nel possesso Brivio i beni della Vittoria, non era
        immaginabile che si conservasse il monastero ormai in pessime condizioni
        e da qualche tempo abitazione dei contadini del luogo, perci&#xF2; fu
        definitivamente demolito e l&apos;area destinata ad uso agricolo (1639).<br>
        Questo monumento scomparve e per pi&#xF9; di due secoli fu dimenticato
        ed il silenzio interrotto ogni tanto dalla sbiadita tradizione orale conservata
        dai pi&#xF9; vecchi del luogo.<br>
        Nel 1886 don Raffaele Inganni si rec&#xF2; nei campi detti della Vittoria
        (ora occupati dal cimitero di S. Giuliano Milanese) e not&#xF2;, lungo
        un fossato che serve per l&apos;irrigazione, alcune tracce di fondamanta. Prese
        i necessari accordi con i fratelli Oriani, fittabili, per potervi effettuare
        gli scavi ed attese il momento propizio che giunse alla met&#xE0; del
        mese di novembre del 1886.<br>
        Con l&apos;aiuto di quattro volonterosi e seguendo le linee tracciate lungo
        il fossato mise a nudo tutto il lato di mezzogiorno dell&apos;antico monastero
        che risult&#xF2; essere lungo 71 metri. Il lavoro prosegu&#xEC; fino
        alla fine di gennaio 1887 quando furono riportate alla luce le fondamenta
        sia del monastero sia delle due chiese attigue.<br>
        L&apos;importanza di questa scoperta era talmente evidente che vi fu un accorrere
        di illustri studiosi e giunse anche il prof. Pompeo Castelfranco, regio
        ispettore degli scavi e monumenti del Circondario di Milano, per eseguire
        l&apos;opportuno reseconto d&apos;ufficio.<br>
        Le fondamenta dell&apos;antico monastero si presentarono come un grandioso
        quadrilatero due lati del quale misurano 71 m. di lunghezza (quello nord
        e sud) e due misurano 83,50 m. (quello est ed ovest). Inoltre nella muraglia
        ed est, in mattoni e dello spessore di 1,50 m., erano visibili le parti
        inferiori dei finestroni che davano luce ai sotterranei.<br>
        Le fondamenta poi della Cappella espiatoria di S. Maria indicavano tre
        navate: due laterali larghe ciscuna 3,60 m. ed una centrale larga 11,20
        m. ed una lunghezza complessiva di 29 m. circa.<br>
        Quelle di S. Eusebio, spesse 2,30 m. indicano l&apos;esistenza di un coro ad
        angoli ottusi, che la lunghezza della chiesa e di 33 m. e che il materiale
        usato &#xE8; differente per qualit&#xE0; essendo la superficie delle
        fondamenta coperta da uno strato di calce cristallizzata.<br>
        Quale era l&apos;aspetto del monastero e delle due chiese ancora oggi non &#xE8;
        possibile saperlo; si pu&#xF2; a ben ragione supporre fosse imponente
        ed elegante osservando due colonne in granito rimaste e collocate a sostegno
        di un portico in una casa nobiliare di Milano; pi&#xF9; alcuni pezzi
        in pietra con modanature architettoniche che svelano la loro antica pertinenza
        ad una delle due chiese distrutte.<br>
        L&apos;opera del cappellano zividese don Raffaele Inganni, nella riscoperta
        delle memorie e del luogo dove si svolse la famosa &quot;Battaglia dei
        Giganti&quot; o &quot;di Marignano&quot;, venne ampiamente riconosciuta
        e gli valse il titolo di Accademico di Francia.<br>
        Purtroppo ben presto i campi della Vittoria tornarono alla loro destinazione
        agricola e di queste fondamanta, ancora una volta, si perse la memoria.
        Qualche decennio dopo sulla medesima area venne edificato il nuovo cimitero
        di San Giuliano Milanese. Il destino ha voluto che si perpetuasse la sacralit&#xE0;
        del luogo; che ai corpi dei Giganti caduti e sepolti cinque secoli orsono
        venissero a sostituirsi, nei decenni fino ad oggi, i nostri concittadini
        defunti.<br>
        Noi vogliamo ricordarli, cos&#xEC; come vogliamo ricordare e far conoscere
        il grandioso monastero frutto della piet&#xE0; di un re che, non solo
        onor&#xF2; tutti i caduti senza distinzione di patria, ma anche i vivi
        affranti per la sconfitta che lasciarono il campo di battaglia e tornarono
        alle loro case in Svizzera. Almeno questi impararono che la guerra &#xE8;
        solo dolore e distruzione e non vollero pi&#xF9; praticarla.<br>
        Una targa rimarr&#xE0; per sempre ad indicare il monastro dei Giganti
        &quot;alle Vittorie&quot; con la segreta speranza che un giorno sia possibile
        riportare alla luce le sue fondamenta.<br>
        Caro amico e cara amica che, in ginocchio, sulla tomba del familiare defunto
        accendi un lumino o deponi un fiore ricordati di offrirlo anche a quei
        tantissimi antichi uomini che qui morirono specchiandosi nelle acque limpide
        dei fossati, tra i fiori autunnali, guardando nell&apos;ultimo istante il sole
        calante o la notte stellata di questa nostra bella Italia tanto desiderata.<br>
        </font></p>
      <table width="100%" border="0" cellspacing="0" cellpadding="0">
        <tr>
          <td align="left" valign="top" width="50%"><img src="../image/monastero.jpg" width="280" height="418"></td>
          <td align="left" valign="top" width="50%">
            <table width="100%" border="0" cellspacing="0" cellpadding="0">
              <tr>
                <td align="left" valign="top"><img src="../../gerosa/colori/000000.gif" width="100%" height="1"></td>
              </tr>
              <tr>
                <td align="left" valign="top">
                  <p align="JUSTIFY"><font face="Verdana, Arial, Helvetica, sans-serif" size="1"><b>il
                    monastero segreto del Re di Francia Francesco I a San Giuliano
                    Milanese</b></font></p>
                </td>
              </tr>
              <tr>
                <td align="left" valign="top"><img src="../../gerosa/colori/000000.gif" width="100%" height="1"></td>
              </tr>
            </table>
            <table width="100%" border="0" cellspacing="0" cellpadding="0">
              <tr>
                <td align="left" valign="top">
                  <p><font face="Verdana, Arial, Helvetica, sans-serif" size="-7" color="#FFFFFF">o</font></p>
                </td>
              </tr>
            </table>
            <p align="JUSTIFY"><font face="Verdana, Arial, Helvetica, sans-serif" size="1"><b>A</b><br>
              antica e preesistente chiesa di S.Eusebio<br>
              <br>
              <b>B</b><br>
              cappella espiatoria francese di S. Maria della Vittoria<br>
              <br>
              <b>C</b><br>
              monastero dei frati Celestini di Francia<br>
              <br>
              <b>D</b><br>
              viale d&#x2019;accesso al monastero dalla via Emilia dove sono visibili
              i due pilastri ed il cancello. Ai lati del viale vi erano altre
              fosse sepolcrali<br>
              <br>
              <b>E</b><br>
              parte dell&#x2019;attuale cimitero cittadino di San Giuliano Milanese<br>
              <br>
              <b>F</b><br>
              ingresso principale del cimitero cittadino di San Giuliano Milanese<b><br>
              </b></font></p>
          </td>
        </tr>
      </table>
      </td>
    <td width="2%" valign="top" align="left"></td>
    <td width="20%" valign="top" align="left">
      <p><font face="Verdana, Arial, Helvetica, sans-serif" size="1"><br>
        San Giuliano Milanese (MI)<br>
        15 settembre 2001<br>
        <br>
        </font></p>
      </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="100%" align="left" valign="top">
      <hr noshade="" size="1">
      </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)" target="_top"><font color="#0000FF">Associazione Culturale
  Zivido</font></a><br>
  <a href="mailto:pierino.esposti@gmail.com" style="color: rgb(0,0,255)">pierino.esposti@gmail.com</a></font></small></p>
</body>

</html>
