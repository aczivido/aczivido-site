<html>
<head>
<title>Galeazzo Maria Sforza, quinto duca di Milano</title>
<link href="/historia/historia.css" rel="stylesheet" type="text/css">
<style type="text/css">
<!--
.Stile1 {
	font-family: Verdana, Arial, Helvetica, sans-serif;
	font-size: 11px;
}
.Stile2 {
	font-family: Verdana, Arial, Helvetica, sans-serif;
	font-size: 9px;
}
-->
</style>
<meta http-equiv="Content-Type" content="text/html; charset=utf-8">
<meta http-equiv="Content-Type" content="text/html; charset=utf-8">
<meta name="GENERATOR" content="OpenOffice.org 2.0  (Win32)">
<meta name="AUTHOR" content="J03943">
<meta name="CREATED" content="20070508;9420000">
<meta name="CHANGEDBY" content="J03943">
<meta name="CHANGED" content="20070514;10110000">
<meta http-equiv="Content-Type" content="text/html; charset=utf-8">
<meta name="GENERATOR" content="OpenOffice.org 2.0  (Win32)">
<meta name="AUTHOR" content="J03943">
<meta name="CREATED" content="20070521;8480000">
<meta name="CHANGEDBY" content="J03943">
<meta name="CHANGED" content="20070521;8480000">
<meta http-equiv="Content-Type" content="text/html; charset=utf-8">
<meta name="GENERATOR" content="OpenOffice.org 2.0  (Win32)">
<meta name="AUTHOR" content="J03943">
<meta name="CREATED" content="20070518;8250000">
<meta name="CHANGEDBY" content="J03943">
<meta name="CHANGED" content="20070518;8250000">
<meta http-equiv="Content-Type" content="text/html; charset=utf-8">
<meta name="GENERATOR" content="OpenOffice.org 2.0  (Win32)">
<meta name="AUTHOR" content="J03943">
<meta name="CREATED" content="20070517;15460000">
<meta name="CHANGEDBY" content="J03943">
<meta name="CHANGED" content="20070518;11270000">
<meta http-equiv="Content-Type" content="text/html; charset=utf-8">
<meta name="GENERATOR" content="OpenOffice.org 2.0  (Win32)">
<meta name="AUTHOR" content="J03943">
<meta name="CREATED" content="20070524;11090000">
<meta name="CHANGEDBY" content="J03943">
<meta name="CHANGED" content="20070524;11090000">
<meta http-equiv="Content-Type" content="text/html; charset=utf-8">
<meta name="GENERATOR" content="OpenOffice.org 2.0  (Win32)">
<meta name="AUTHOR" content="J03943">
<meta name="CREATED" content="20070524;11090000">
<meta name="CHANGEDBY" content="J03943">
<meta name="CHANGED" content="20070524;11090000">
<meta http-equiv="Content-Type" content="text/html; charset=utf-8">
<meta name="GENERATOR" content="OpenOffice.org 2.0  (Win32)">
<meta name="AUTHOR" content="J03943">
<meta name="CREATED" content="20070524;11090000">
<meta name="CHANGEDBY" content="J03943">
<meta name="CHANGED" content="20070524;11090000">
<meta http-equiv="Content-Type" content="text/html; charset=utf-8">
<meta name="GENERATOR" content="OpenOffice.org 2.0  (Win32)">
<meta name="AUTHOR" content="J03943">
<meta name="CREATED" content="20070524;11090000">
<meta name="CHANGEDBY" content="J03943">
<meta name="CHANGED" content="20070524;11090000">
<meta http-equiv="Content-Type" content="text/html; charset=utf-8">
<meta name="GENERATOR" content="OpenOffice.org 2.0  (Win32)">
<meta name="AUTHOR" content="J03943">
<meta name="CREATED" content="20070524;11090000">
<meta name="CHANGEDBY" content="J03943">
<meta name="CHANGED" content="20070524;11090000">

<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body dir="LTR">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg"></td>
    <td width="20%" valign="middle" align="center">

      <h2>Lombardia</h2></td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td>&#xA0;</td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td width="78%" align="left" valign="top" bgcolor="#E8E8E8"><table width="100%" border="0" cellspacing="5" cellpadding="0">
      <tr>
        <td align="left" valign="top"><h1>Galeazzo Maria  Sforza, quinto duca di Milano </h1>
          <p>di Scipione Barbu&#xF2; Soncino</p></td>
      </tr>
    </table>
    </td>
    <td width="2%">&#xA0;</td>
    <td width="20%" align="center" valign="middle"><a href="../index.html" class="Stile1">home</a></td>
  </tr>
  <tr>
    <td>&#xA0;</td>
    <td>&#xA0;</td>
    <td>&#xA0;</td>
  </tr>
  <tr>
    <td align="left" valign="top">
      <p>Galeazzo Maria Sforza, figliuol primogenito di Francesco Sforza, si trovava in Francia quando suo padre venne a morte, perciocch&#xE9; egli v&#x2019;era stato mandato con alcuni soldati vecchi, parte perch&#xE9; facesse i suoi primi principj della milizia in quelle guerre, e parte perch&#xE9; desse soccorso al re Lodovico XI oppresso da gravissima ribellione de&#x2019; baroni francesi. Come dunque per le lettere della madre egli ebbe intesa la morte del padre, subito travestito da mercante se ne venne con prestezza a Milano, dove entrato ai 20 di marzo, essendo egli in et&#xE0; di 22 anni, vi fu ricevuto come duca, e cominci&#xF2; insieme colla madre a governar temperatamente lo stato. Diede soccorso a&#x2019; Fiorentini a&#x2019; quali era stata mossa guerra da Bartolomeo Coglione general de&#x2019; Veneziani di commission del Senato, e a questo soccorso e impresa si trov&#xF2; anco Alfonso duca di Calabria, talch&#xE8; il Coglione fu costretto a partirsi di toscana. Ajut&#xF2; similmente Guglielmo marchese di Monferrato che con guerra era molestato da Filippo frate del duca di Savoja. Fermata poi la pace fra Ferdinando re di Napoli e i Veneziani e Galeazzo, egli tolse per moglie Bona di Savoja, sorella della moglie di Lodovico re di Francia, e figliuola di Filiberto duca di Savoja. Nacque appresso grave discordia fra esso Galeazzo e sua madre, che con lui governava lo stato, e ci&#xF2; per suggestion di alcuni maligni, onde il duca la priv&#xF2; d&#x2019;ogni amministrazione, tutto che ella con molta modestia sempre avesse governato. Perch&#xE9; sdegnata, risolse d&#x2019;andarsene alla sua citt&#xE0; di Cremona, che le fu concessa in dote, con animo, quando il figliuol l&#x2019;avesse voluto disturbare, d&#x2019;aver ricorso al Senato veneziano. Galeazzo avendo di ci&#xF2; qualche sospetto, le imped&#xEC; l&#x2019;andata facendone 8come fu detto) dare il veleno, onde se ne mor&#xEC; in Marignano, e il duca la fece con grande onor seppellire a lato al padre. And&#xF2; poi Galeazzo insieme colla moglie a Fiorenza l&#x2019;anno 1471 con tanta comitiva e pompa, che super&#xF2; quella de&#x2019; grandissimi re, dove con non punto minor solennit&#xE0; fu ricevuto da quella repubblica; il che similmente fecero i Lucchesi ricevendolo in Lucca <strong>(1)</strong>. Di qui pass&#xF2; a Genova, ove i Genovesi fecero un parato di valuta di dodici mila ducati per raccettarlo. Marit&#xF2; Caterina sua figliuola naturale <strong>(2)</strong> a Girolamo Riario signor di Forl&#xEC;, nipote di papa Sisto IV e ricev&#xE8; superbamente in Milano il cardinal Riario fratel d&#x2019;esso Girolamo, avendogli fatti preziosissimi doni, e perch&#xE9; considerava che l&#x2019;amicizia de&#x2019; Veneziani, per essergli vicini, molto tornava a proposito per lo stato suo; per&#xF2; non guardando al parentado fatto col re di Napoli nemico al Senato veneziano, volle con quella repubblica fermar lega ed amicizia, amando egli pi&#xF9; la pace che la guerra: e cos&#xEC; la concluse per 25 anni, da che fra lui e il re di Napoli nacque nemicizia. Fece similmente lega col re di Francia e diede ajuto a Filiberto duca di Savoja suo suocero, molestato con guerra dal vescovo di Ginevra alla quale intervenne in persona. Tornato a Milano, fu da alcuni congiurati ammazzato perciocch&#xE9; essendo il duca tutto rivolto ai diletti amorosi e spesse volte con disonesti mezzi si provoc&#xF2; la nimicizia di molti. I congiurati furono Andrea Lampugnano, Carlo Visconti e Girolamo Oliato, i quali in chiesa di S. Stefano, ove si celebrava la festa di detto Santo, ed esso v&#x2019;era per udir messa, l&#x2019;ammazzarono crudelmente l&#x2019;anno 1476 essendo egli in et&#xE0; di 33 anni, ed avendo dominato 10 anni 9 mesi e 19 giorni <strong>(3)</strong>. Fu principe liberale e magnifico, intanto che agguagliava la superbia reale. Tratteneva fanterie e cavallerie del fior di tutta Italia con grossi stipendi, e la cavalleria passava due mila uomini d&#x2019;arme: ma cos&#xEC; bella e onorata che non si poteva vedere spettacolo pi&#xF9; magnifico. Manteneva ogni sorta d&#x2019;animali e d&#x2019;uccelli per cacciare e uccellare, ma con tanti ornamenti e spese, che fino le stanghe sopra le quali stavano gli uccelli, erano coperte con tele di seta, ricamate con oro e argento, e i getti e i sonagli erano d&#x2019;argento, e i cappelletti eran tutti forniti con gioje e con perle. Dilettossi di giocare al pallone, e per ci&#xF2; fece molti edificj in Milano, in Pavia e altrove. Fu amator dell&#x2019;onesto e del dovere, osservando la giustizia fino alla severit&#xE0;: e molto si dilett&#xF2; di mantener l&#x2019;abbondanza delle vettovaglie in tutto il suo stato, il quale purg&#xF2; d&#x2019;ogni sorte di malfattori, e perci&#xF2; travestito spesse volte in abito di semplice viandante, andava per lo stato incognito a ragionar con uomini bassi per intender ci&#xF2; che di lui si ragionava, e sollecitava talvolta i guardiani de&#x2019; porti sopra i fiumi a passarlo co&#x2019; burchielli senza contrassegno, promettendo denari, e ci&#xF2; per castigare i delinquenti e per premiare chi osservava gli ordini. Dilettatasi della pittura e fu letterato, e molto nel suo parlare elegante, usando a tempo fra i suoi domestici facezie e motti arguti. Della musica ebbe tanto gusto che da diverse parti con grossi stipendi condusse musici eccellentissimi. Ma queste tante sue virt&#xF9; ebbero contrappeso d&#x2019;alcuni vizj che furono cagion potissima della sua morte; perciocch&#xE9; egli fu molto sottoposto alla libidine sporca e disonesta, e perci&#xF2; i sudditi ne venivano molto aggravati, perocch&#xE8; egli poi accumulata l&#x2019;ingiuria, sottoponeva le donne a&#x2019; suoi familiari, non si ricordando che a&#x2019; popoli non si fa alcuna ingiuria maggior di quella ch&#x2019;&#xE8; commessa contra l&#x2019;onor delle donne. Fu crudele e fece morir di fame un sacerdote che gli aveva predetto, come egli non sarebbe arrivato agli undici anni del suo imperio. Altri fece serrar vivi nella case, e seppellir sotto terra come morti, ed ad altri us&#xF2; altre crudelt&#xE0;; di maniera che n&#x2019;acquist&#xF2; mala fama <strong>(4)</strong>. Trovasi che alcune volte anco vend&#xE8; la giustizia liberando molti delinquenti per denari, essendo egli molto vago d&#x2019;accumular tesoro; da che ne segu&#xEC;, che impose ai sudditi molte gravezze, e questi vizj macchiaron molto la sua grandezza e il desiderio ch&#x2019;egli aveva di gloria. Lasci&#xF2; di Bona sua moglie due figliuoli maschi e due femmine, e il suo corpo con onorate esequie fu sepolto nella chiesa cattedrale di Milano. Vedi il Coiro e il Suola.</p>      <table width="100%" border="0" cellspacing="0" cellpadding="0">
        <tr>
          <td>&#xA0;</td>
        </tr>
        <tr>
          <td><p><strong>NOTE</strong></p></td>
        </tr>
      </table>
      <table width="100%" border="0" cellspacing="0" cellpadding="0">
        <tr>
          <td width="3%" align="left" valign="top"><p>1</p></td>
          <td width="97%" align="left" valign="top">
          <p>Nel viaggio che fece Galeazzo a Firenze l&#x2019;anno 1471, condusse egli un tal corredo, che oggid&#xEC; nessuno dei monarchi d&#x2019;Europa penserebbe nemmeno a simile teatrale rappresentazione. Il Verri la descrive tratta dal Coiro, io la riproduco per dare un&#x2019;idea de&#x2019; Costumi di quei tempi. &#x201C;I principali feudatari del duca ed i consiglieri gli fecero corte, accompagnandolo nel viaggio con vestiti carichi d&#x2019;oro e d&#x2019;argento; ciascuno di essi aveva un buon numero di domestici splendidamente ornati. Gli stipendiare ducali tutti erano coperti di velluti. Quaranta camerieri erano decorati con superbe collane d&#x2019;oro. Altri camerieri avevano gli abiti ricamati; gli staffieri del duca avevano la livrea di seta ornata d&#x2019;argento; cinquanta corsieri con sella di drappo d&#x2019;oro e staffe dorate; cento uomini d&#x2019;armi, ciascuno con tale magnificenza come se fosse capitano; cinquecento scelti soldati a piedi; cento mule coperte di ricchissimi drappi d&#x2019;oro ricamati; cinquanta paggi pomposamente vestiti; dodici carri coperti di superbi drappi d&#x2019;oro e d&#x2019;argento; duemila altri cavalli e duecento muli, coperti uniformemente di damasco per l&#x2019;equipaggio dei cortigiani. Tutta questa strabocchevole pompa andava in seguito del duca; ed acciocch&#xE9; non rimanesse nulla da bramare, v&#x2019;erano persino cinquecento paja di cani da caccia; v&#x2019;erano sparvieri, falconi, trombettieri, musici ed istrioni&#x2026; Questa superba comitiva, nell&#x2019;accostarsi a Firenze, venne accolta con somma festa ed onore dalla Signoria. I nobili ed i primari della citt&#xE0; si affacciarono i primi; indi molte compagnie di giovani in varie fogge uscirono ad incontrare il duca; poi comparvero le matrone; poi le giovani donzelle cantando &#x201C;versi in laude dello eccellentissimo principe&#x201D;. Indi accostandosi alla citt&#xE0;, ricevette gli ossequi dei magistrati. Finalmente lo accolse il Senato, che present&#xF2; al duca le chiavi della citt&#xE0;, e Galeazzo entr&#xF2; come in trionfo, e venne collocato nel palazzo di Pietro de&#x2019; Medici&#x201D;.</p></td>
        </tr>
        <tr>
          <td align="left" valign="top"><p>&#xA0;</p></td>
          <td align="left" valign="top"><p>&#xA0;</p></td>
        </tr>
        <tr>
          <td width="3%" align="left" valign="top"><p>2</p></td>
          <td width="97%" align="left" valign="top"><p>Questa Caterina fu donna, al dire del Litta, oltre ogni credere bella e coraggiosa, si spos&#xF2; a Giacomo Riario, signore di Forl&#xEC;, per la difesa della qual citt&#xE0;, diede prova di somma intrepidezza. Imperocch&#xE9; allorquando i pontificj eserciti ne assediarono la rocca (1488) e portarono sotto le mura i di lei figli per trucidarli, se non fosse venuta alla resa, ella schernendo gli assedianti, alz&#xF2; le gonne, dicendo che aveva le forme per stamparne degli altri. Fu poscia vittima delle armi del duca Valentino, quando s&#x2019;impossess&#xF2; di tutta la Romagna. Venne tradotta prigioniera con catene d&#x2019;oro a Roma, e mor&#xEC; a Firenze nel 1509.</p></td>
        </tr>
        <tr>
          <td align="left" valign="top"><p>&#xA0;</p></td>
          <td align="left" valign="top"><p>&#xA0;</p></td>
        </tr>
        <tr>
          <td width="3%" align="left" valign="top"><p>3</p></td>
          <td width="97%" align="left" valign="top"><p>Chi prepar&#xF2; questa congiura fu un tale per nome Cola Montano, bolognese, che abitava sotto la parrocchia di S. Stefano. Portatosi egli a Milano, viveva, come dice il Verri, col mestiere delle lettere, ed era un rinomato maestro, alla scuola di cui varj giovani nobili andavano per istruirsi. Taluno, assai versato negli aneddoti, mi asser&#xEC;, continua il sullodato autore, che questo Cola Montano fosse stato dileggiato dal duca Galeazzo Maria. Concordemente la storia c&#x2019;insegna che Montano ne&#x2019; suoi precetti sempre instillava nel cuore de&#x2019; suoi nobili alunni l&#x2019;odio contro la tirannia, la gloria delle azioni ardite, la immortalit&#xE0; che ottiene chi rompe i ferri alla patria, e la renda libera e felice. Egli animava gli alunni suoi a mostrare una virile fermezza, ad amare la vigorosa virt&#xF9;, a cercar fama con fatti preclari. Poich&#xE9; co&#x2019; discorsi o cogli esempi della virt&#xF9; romana ebbe trasfuso il fanatismo nelle vene bollenti degli scolari, egli coglieva l&#x2019;occasione che il duca colla pompa accostumata passasse davanti alla scuola; e trascegliendo i pi&#xF9; ardenti ed audaci, mostrava loro un Tarquinio nel duca, ed una mandra di schiavi, buffoni effeminati ne&#x2019; suoi magnifici cortigiani, veri sostegni della tirannia e pubblici nemici. Confrontatali co&#x2019; Cartaginesi, co&#x2019; Greci, co&#x2019; Metalli, co&#x2019; Scipioni romani. Giunti al grado del fervore al quale cerc&#xF2; ridurli, colloc&#xF2; alcuni di essi al mestiere delle armi sotto Bartolomeo Coglione, acciocch&#xE9; imparassero a conoscere i pericoli, ad affrontarli, a ravvisare le proprie loro forze. Condotta la trama al suo termine, finalmente furono trascelti quelli che egli giudic&#xF2; pi&#xF9; adatti, e furono appunto Giovanni Andrea Lampugnano, Girolamo Oliato e Carlo Visconti. Si pens&#xF2; con un colpo ardito di liberare la patria, mostrando quanto sarebbe facile l&#x2019;impresa, purch&#xE8; i cittadini si ricordassero soltanto d&#x2019;essere uomini. Avanti la statua di S. Ambrogio venne congiurata la morte di Galeazzo Maria, usurpatore del trono, oppressore della libert&#xE0;, che pure godevasi ventisei anni prima, nemico della patria, impoverita con enormi gabelle, ed insultata col lusso di un principe malvagio. Cos&#xEC; formossi segretamente la trama, che scoppi&#xF2; prima che alcuno ne sospettasse. Giovanni Andrea Lampugnano appena fatto il colpo cadde poco lontano dal duca, ucciso da un domestico ducale, Girolamo Oliato che aveva 23 anni, si sottrasse col favore della confusione, e ricoveratosi presso di un buon prete, aspettava di ascoltare per le vie della citt&#xE0; gli applausi della libert&#xE0; ottenuta, ed impaziente attendeva il momento di mostrarsi come liberatore della patria. Ma udendo in vece gli urli e lo schiamazzo della plebe, che ignominiosamente trascinava per le strade il cadavere del Lampugnano, s&#x2019;avvide troppo tardi dell&#x2019;error suo, perd&#xE8; ogni lusinga e venne imprigionato. Dal processo che se gli fece, si seppe la trama. Non mi &#xE8; noto qual fosse il fine di Cola Montano. L&#x2019;Olgiato mor&#xEC; dalle mani del carnefice con sommo coraggio pronunziando questo motto alla maniera di Bruto: &#x201C;Stabil retus memoria facti. (eterna vivr&#xE0; la fama di s&#xEC; gloriosa impresa)&#x201D; &#x2013; Verri, &#x201C;Storia di Milano&#x201D;, cap. XVIII.</p></td>
        </tr>
        <tr>
          <td align="left" valign="top"><p>&#xA0;</p></td>
          <td align="left" valign="top"><p>&#xA0;</p></td>
        </tr>
        <tr>
          <td width="3%" align="left" valign="top"><p>4</p></td>
          <td width="97%" align="left" valign="top"><p>Ecco qualche altro saggio delle crudelt&#xE0; di Galeazzo. Per gelosia fece tagliar le mani a Pietro da Castello, calunniandolo come falsificatore di lettere; fece inchiodare vivo, entro di una cassa, Pietro Drego, e cos&#xEC; venne seppellito. Scherzava con un giovine veronese, suo favorito, e lo scherzo giunse a tale da farlo mutilare. Un contadino che avea ucciso un lepre contro il divieto della cacci, venne costretto ad inghiottirlo crudo colla pelle, onde miseramente mor&#xEC;. Travaglino, barbiere del duca, soffr&#xEC; quattro tratti di corda per di lui comando, e dopo continu&#xF2; a farsi radere dal medesimo. Egli avea un orrendo piacere rimirando nei sepolcri i cadaveri.</p></td>
        </tr>
      </table>
    </td>
    <td><p>&#xA0;</p></td>
    <td align="center" valign="top">      <table width="100%" border="0" cellspacing="0" cellpadding="0">
      <tr>
        <td align="center" valign="top"><img src="/historia/image/galeazzo.jpg" width="183" height="216"><br>
          <span class="Stile2">(*) effige tratta da un dipinto che era nel duomo di Milano</span><br>
          <br>
          <img src="/historia/image/sforzeschi1.jpg" width="187" height="307"><br>
          <span class="Stile2"><strong>SOMMARIO</strong><br>
          delle<br>
          VITE DEGLI SFORZESCHI<br>
          duchi di Milano<br>
          scritte<br>
          da Scipione Barbu&#xF2; Soncino<br>
          dottore di legge e gentiluomo padovano<br>
          precedute da un<br>
          QUADRO GENERALE DELLO STATO DI MILANO<br>
          dopo la morte di Filippo Maria Visconti <br>
          e da un<br>
          CENNO<br>
          sulla costituzione<br>
          della Repubblica Ambrosiana</span></td>
      </tr>
    </table>
      <table width="100%" border="0" cellspacing="0" cellpadding="0">
        <tr>
          <td align="center" valign="top"><br>
		      <table width="100%" border="0" cellspacing="0" cellpadding="0">
            <tr>
              <td align="left" valign="top"><p><a href="/historia/lombardia/statomilano.html">Quadro generale dello stato di Milano</a></p></td>
            </tr>
            <tr>
              <td align="left" valign="top"><p><a href="/historia/lombardia/repambros.html">Repubblica Ambrosiana</a></p></td>
            </tr>
            <tr>
              <td align="left" valign="top"><p><a href="/historia/lombardia/fransforza.html">Francesco I Sforza</a></p></td>
            </tr>
            <tr>
              <td align="left" valign="top"><p><a href="/historia/lombardia/galeazzo.html">Galeazzo Maria Sforza</a></p></td>
            </tr>
            <tr>
              <td align="left" valign="top"><p><a href="/historia/lombardia/giovanni.html">Giovanni Galeazzo Maria Sforza</a></p></td>
            </tr>
            <tr>
              <td align="left" valign="top"><p><a href="/historia/lombardia/lodovico.html">Lodovico Maria Sforza</a></p></td>
            </tr>
            <tr>
              <td align="left" valign="top"><p><a href="/zivido/igiganti/personaggi/massforza.html">Massimiliano Sforza</a></p></td>
            </tr>
            <tr>
              <td align="left" valign="top"><p><a href="/historia/lombardia/francescoII.html">Francesco II Sforza</a></p></td>
            </tr>
            <tr>
              <td align="left" valign="top"><p><a href="/historia/lombardia/ascanio.html">Vita di Ascanio Sforza</a></p></td>
            </tr>
          </table></td>
        </tr>
      </table>
      <p>&#xA0;</p>
      <table width="100%" border="0" cellspacing="0" cellpadding="0">
        <tr>
          <td align="center" valign="top" class="Stile2"><strong>DA</strong></td>
        </tr>
        <tr>
          <td><img src="/historia/image/sforzeschi.jpg" width="187" height="309"></td>
        </tr>
        <tr>
          <td align="center" valign="top"><span class="Stile2"><strong>Vite<br>
degli Sforzeschi</strong><br>
di<br>
Paolo Giovio, Scipione Barbu&#xF2;, ecc.<br>
Stato di Milano nel secolo XV<br>
Repubblica Ambrosiana,<br>
vita<br>
di Giovanni delle Bande Nere<br>
Cronaca di Milano<br>
con prefazione e note<br>
di Massimo Fabi<br>
<br>
Milano<br>
presso Franc. Colombo Librajo-Editore<br>
Contr. S.Martino, n.549-A<br>
1853<br>
<br>
Biblioteca<br>
Storica Italiana<br>
vol. II</span></td>
        </tr>
      </table>
    </td>
  </tr>
</table>
<p class="piepagina"><img src="/colori/000000.gif" width="100%" height="1"></p>
<p class="piepagina"><img src="../../sangiulianomil/ACZppplogo.JPG" width="61" height="95"><br>
  sito di propriet&#xE0; della <a href="/index.html" class="piepagina">Associazione Culturale Zivido</a><br>
  <a href="mailto:webmaster@aczivido.net" class="piepagina">webmaster@aczivido.net</a></p>
</body>
</html>

