<html>
<head>
<meta name="GENERATOR" content="Microsoft FrontPage 3.0">
<title>Leondi - castello di Peschiera B.</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font face="Times New Roman, Times, serif" color="#808080" size="4"><big>Lombardia</big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="middle" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">Guida
        al Castello di Peschiera Borromeo</font><br>
        <font face="Verdana, Arial, Helvetica, sans-serif" size="1">di
        Sergio Leondi</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p align="center"><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
      </td>
  </tr>
  <tr>
    <td width="78%" valign="top" align="left">
      <p align="JUSTIFY"><br>
        <font face="Verdana, Arial, Helvetica, sans-serif" size="1"><b>Citt&#xE0;
        di Peschiera Borromeo</b><br>
        (Provincia di Milano)<br>
        Amministrazione Comunale</font></p>
      <p align="JUSTIFY"><font face="Verdana, Arial, Helvetica, sans-serif" size="1">Per chi vive
        gran parte dell&apos;anno rinchiuso in una citt&#xE0; avvelenata dallo smog,
        rovinata dallo stress metropolitano, maggio &#xE8; il mese deputato
        alle gite fuori porta, ove ritemprarsi il fisico e la mente. Grazie al
        cielo Peschiera Borromeo &#xE8; esente da questi mali.<br>
        Tra i Comuni dell&apos;hinterland, noi vantiamo una qualit&#xE0; della vita
        invidiabile, grandissimi spazi verdi, pi&#xF9; ordine e pulizia; l&apos;interesse
        per un ambiente ancora a misura d&apos;uomo, &#xE8; al primo posto delle
        preoccupazioni mie e della Giunta. Certo, possiamo ancora fare di meglio,
        con la collaborazione di tutti. Comunque, resta il fatto che a Peschiera
        Borromeo, passeggiare in tutta serenit&#xE0; nei parchi cittadini o
        in campagna &#xE8; un&apos;opportunit&#xE0; praticabile ogni giorno, appena
        dietro casa. Le possibilit&#xE0; sono tante.<br>
        Fra i vari itinerari, io come molti, con la mia famiglia, gira e rigira
        finisco quasi sempre davanti al Castello di Peschiera, il nostro &quot;pi&#xF9;
        bel fiore all&apos;occhiello&quot;. Ai cari concittadini, in questo mese di
        maggio facciamo un regalo che sappiamo gradito, lungamente atteso e sospirato:
        offriamo una visita all&apos;interno del turrito maniero. Un&apos;occasione, da
        non perdere, resa possibile dalla squisita cortesia e disponibilit&#xE0;
        del proprietario, il Conte Gian Vico Borromeo.<br>
        Potremo quindi soffermarci nel giardino del Castello, sostare sul ponte
        levatoio, entrare finalmente nel cortile e nel Museo, per la prima volta
        aperto al pubblico nella sua interezza.<br>
        Questo opuscolo che presentiamo, &#xE8; stato redatto con la consueta
        competenza e bravura dal Professor Sergio Leondi, esperto di storia locale;
        la parte iniziale serve come guida per scoprire l&apos;arte e la storia del
        Castello; la seconda parte serve invece da introduzione e commento ad
        una doppia mostra, allestita in alcune Sale del Museo, cos&#xEC; intitolata:
        &quot;<font color="#0000FF"><a href="leondi1.html">I mulini. Antiche vie
        del lavoro</a></font>&quot;.<br>
        Argomento suggestivo, che si inserisce magnificamente nella preziosa cornice
        che fa da sfondo: il Castello Borromeo. Al di l&#xE0; dell&apos;oggetto intrinseco
        di indagine, ragionare su quel che ha significato il fenomeno mulino,
        equivale a capire una fase importante del processo storico che ha portato
        il nostro Comune a diventare quello che &#xE8; attualmente sotto il
        profilo socio-economico: una comunit&#xE0; viva e stimolante, con un
        tessuto produttivo sano, fatto di tante piccole e medie aziende artigiane
        ed industriali, e di fattorie moderne e funzionali.<br>
        Quella del mulino, &#xE8; un&apos;occasione ulteriore per guardare al passato
        in maniera lungimirante, di comprendere da dove veniamo per proseguire
        e migliorare il nostro cammino. Avendo cura di ci&#xF2; che i Padri
        ci hanno lasciato, che noi dobbiamo salvaguardare e tramandare ai nostri
        figli e nipoti.<br>
        Curatore della duplice mostra sui mulini della zona &#xE8; lo stesso
        Professor Leondi; una l&apos;ha firmata in proprio, nell&apos;altra ha coordinato
        una &#xE9;quipe di docenti della Scuola Media Statale Virgilio di Peschiera
        Borromeo.<br>
        Per diversi mesi, questi insegnanti e i loro alunni, quasi 200, hanno
        condotto uno studio appassionato, le cui risultanze vengono ora esibite
        pubblicamente. Ad essi in primo luogo, alla Presidenza che ha creduto
        nella validit&#xE0; della ricerca, al Professor Leondi, va il mio plauso
        pi&#xF9; caloroso.<br>
        Invogliare i giovani a studiare Peschiera, abituarli a valutare correttamente
        le testimonianze prodotte nel corso dei secoli dai nostri avi, far capire
        ai ragazzi che il futuro del nostro territorio &#xE8; nelle loro mani,
        sono obiettivi che condivido pienamente. Come Sindaco, sono orgoglioso
        di vedere che tantissimi cittadini, sempre pi&#xF9; numerosi, dimostrano
        sentimenti di amore e rispetto verso tutto ci&#xF2; che di bello, buono,
        utile e valido questa terra ha saputo regalarci, anno dopo anno.<br>
        Marco Malinverno, Sindaco di Peschiera Borromeo<br>
        <br>
        IL CASTELLO DI PESCHIERA BORROMEO<br>
        Vengono anche da lontano a rimirarlo, a fotografarlo, a dipingerlo su
        tela: costituisce per il nostro Comune il pi&#xF9; bel fiore all&apos;occhiello,
        che altri fortemente ci invidiano.<br>
        Per una felice circostanza, su iniziativa del Sindaco Marco Malinverno
        e della Amministrazione Comunale il Castello di Peschiera Borromeo adesso
        spalanca le sue porte al pubblico; sulla soglia principale ci accoglie
        e ci invita alla visita il Conte Gian Vico Borromeo, attuale castellano,
        grazie alla cui cortesia e disponibilit&#xE0; concittadini e non potranno
        vivere un&apos;esperienza indimenticabile, assaporare profumi, luci, colori,
        suoni, atmosfere e sensazioni del bel tempo che fu, quando i re e le regine,
        le dame e i cavalier, discorrevano d&apos;armi e d&apos;amori...<br>
        Il Castello di Peschiera &#xE8; il pi&#xF9; antico possedimento lombardo
        dei Borromeo, famiglia originaria di San Miniato in Toscana. Facoltosi
        mercanti e banchieri di fede ghibellina, in questa localit&#xE0; nel
        1370 vennero privati dei loro beni e mandati in esilio ad opera del partito
        avverso, i guelfi. Margherita, figlia di Filippo Borromeo (decapitato
        sul patibolo), spos&#xF2; Giacobino Vitaliani di Padova; dall&apos;unione
        nacque Vitaliano. Chiamato a Milano da uno zio materno, il giovane adott&#xF2;
        il cognome Borromeo, ereditandone tutte le sostanze e divenendo il capostipite
        del casato da cui derivarono San Carlo e Federigo Borromeo, fino agli
        attuali discendenti.<br>
        Abilissimo finanziere, accorto politico, Vitaliano divent&#xF2; l&apos;uomo
        di fiducia di Filippo Maria Visconti, signore del Ducato milanese. Nel
        1427 acquist&#xF2; dai frati agostiniani che gestivano l&apos;Ospedale Nuovo
        di Milano alcune loro propriet&#xE0; situate tra Fiorano e Mirazzano,
        definite genericamente come le &quot;cassine de&apos; frati neri&quot; (dal
        colore dell&apos;abito di quei religiosi).<br>
        Una di queste cascine, accanto ad uno stagno o peschiera, dieci anni dopo
        fu fortificata con torri, fossato, ponti levatoi: nasce in pratica il
        monumento di cui andiamo parlando, giunto sino ai giorni nostri.<br>
        Per un certo periodo il castello appartenne a San Carlo Borromeo, cardinale
        e arcivescovo, e fu da questi frequentato ed abitato: racconta un contemporaneo
        che mentre lui e Federico, fratello di Carlo, si dilettavano di pesca
        gettando lenze nel peschierino, l&apos;allora giovane abate si ritirava in
        disparte, a pregare e meditare.<br>
        Dopo la morte prematura di Federico, San Carlo rimase l&apos;unico erede dei
        beni di famiglia; e tale rimase fino al 1567, allorch&#xE9; li don&#xF2;
        allo zio Giulio Cesare Borromeo, padre di Renato e di Federigo, immortalato
        dal Manzoni nei Promessi Sposi.<br>
        Fu Renato, il primogenito e continuatore della stirpe, ad imprimere al
        castello la fisionomia che tuttora ammiriamo; specie dopo il matrimonio
        con Ersilia Farnese (1579), egli elesse Peschiera a sua dimora preferita,
        subito dopo l&apos;av&#xEC;to palazzo di Milano; cambi&#xF2; volto all&apos;edificio,
        facendone non una fortezza usa alla guerra, bens&#xEC; una residenza
        quasi principesca, splendidamente affrescata, ove trascorrere in ozio
        e letizia buona parte dell&apos;anno.<br>
        <br>
        GLI ESTERNI<br>
        Del castello colpisce innanzitutto l&apos;alta torre centrale, alla quale fanno
        corona quattro torrioni angolari, emergenti dall&apos;acqua. Quest&apos;ultima conferisce
        un fascino particolare al fabbricato; caso quasi unico in Lombardia, il
        fossato non &#xE8; all&apos;asciutto; nella peschiera antichissima, da cui
        ha preso il nome l&apos;intero complesso, ancor oggi nuotano pesci di varie
        specie; e di tanto in tanto vedi scivolare sull&apos;acqua candidi cigni, maestosi
        e regali...<br>
        In un libro &#xE9;dito nel 1971, il Conte Gian Vico Borromeo descrive
        ampiamente i complessi lavori di restauro iniziati dal padre allorch&#xE9;
        il castello di Peschiera, dopo essere stato venduto ai Besostri nel 1870,
        venne riacquistato nel 1926: &quot;gli ultimi due secoli avevano lasciato
        la loro impronta d&apos;erosione e di incuria e anche di arbitrarie ed incresciose
        sovrastrutture e trasformazioni&quot;, sostiene il Conte.<br>
        Dalla torre centrale e dalla facciata venne rimosso l&apos;intonaco che malamente
        le ricopriva; torn&#xF2; il mattone a vista, com&apos;era all&apos;inizio, e l&apos;edificio
        su questo lato assunse un aspetto pi&#xF9; solenne e austero. In seguito
        allo scrostamento emersero fra l&apos;altro motivi araldici come l&apos;Humilitas
        e il morso, nonch&#xE9; finestre a sesto acuto.<br>
        Sopravvive l&apos;intonaco sui lati ovest e nord, con resti di pitture seicentesche
        di scarso pregio artistico, ad archi contigui su pallidi sfondi alternati
        rossi e gialli.<br>
        Il lato orientale, che al contrario degli altri tre, dotati di spalti,
        scende a scarpa direttamente nell&apos;acqua del fossato, non &#xE8; mai
        stato affrescato. Qui esisteva un ingresso secondario al castello, di
        cui si riscontrano tracce evidenti, e in asse forse una torre, poi decapitata
        e trasformata in cappella.<br>
        L&apos;ingresso principale era ed &#xE8; rimasto quello alla base della quadrata
        torre centrale, ove troviamo un locale a volta ingentilito da motivi araldici
        e ornamenti floreali, con aperture sugli spalti. Ancora nel corso del
        secolo XVIII la torre era preceduta da un rivellino, bassa costruzione
        difensiva, del quale come vedremo resta testimonianza in una pittura all&apos;interno
        del castello.<br>
        A quest&apos;ultimo si accedeva sorpassato un ponte levatoio (sulla torre sono
        ancora presenti le incavature per i bolzoni, le due travi per alzare il
        ponte). Un altro ponticello movibile c&apos;era e resiste tuttora sul lato
        occidentale dell&apos;edificio; metteva ad un magnifico giardino all&apos;italiana,
        con siepi, alberi, fiori, vasche e fontane zampillanti acqua.<br>
        Sulla facciata della torre, sopra l&apos;ingresso, bassorilievo in marmo con
        le iniziali CO.I.B. ( Conte Johannes Borromeo) e figure araldiche.<br>
        Varcato il portone, ci si presenta un cortile pressoch&#xE9; quadrato:
        a sinistra, ambiente porticato con nove archi su pilastri di mattoni,
        non esistente in antico, ma risultato delle trasformazioni promosse da
        Renato Borromeo. A destra, al centro la Cappella gentilizia, intitolata
        a San Carlo, congiunta ai lati settentrionale e meridionale del castello
        da due muri, cavedi o cortiletti.<br>
        <br>
        IL MUSEO<br>
        E&apos; il momento adesso di avvicinarci finalmente a quello che viene chiamato
        il Museo del Castello, per la prima volta aperto al pubblico nella sua
        globalit&#xE0; (due anni orsono, in occasione della mostra su &quot;San
        Benedetto il Fondatore&quot;, fu possibile accedere solo alle prime tre
        sale).<br>
        L&apos;entrata sta nell&apos;angolo di nord-ovest del cortile; le note seguenti
        illustrano brevemente ci&#xF2; che vedremo man mano, passando da una
        sala all&apos;altra.<br>
        <b>1) Sala delle armature</b> - Vestibolo (ai piedi dello scalone) arredato
        con armature antiche, lance e spade. Frutto dei restauri operati dal Conte
        Gian Carlo Borromeo il pavimento a lastroni di pietra, il soffitto a cassettoni,
        il camino.<br>
        <b>2) Scalone</b> - E&apos; rimasto lo stesso dei tempi di San Carlo. Sulle
        pareti, nella fascia in alto, pitture della fine del Cinquecento a grottesche
        si alternano a paesaggi di fantasia; nella zona sottostante motivi floreali
        e finta balaustra, databili al secolo scorso.<br>
        <b>3) Sala delle grottesche</b> - Protagonista assoluto &#xE8; il genere
        a grottesche, carico di significati simbolici, esoterici, magici, caratterizzato
        da fantasiosi ghirigori, festoni vegetali, tempietti, fiaccole, bracieri,
        lucerne, vasi, figure antropomorfe e fitomorfe. Cosa sono le grottesche?
        Esse hanno assunto tale denominazione, a fine Quattrocento, in seguito
        alla scoperta nel sottosuolo della Capitale (le grotte) di resti di antiche
        case romane, le cui pareti erano adornate con decorazioni di questo tipo,
        subito riprodotte dagli artisti contemporanei nelle abitazioni patrizie
        e, secondo l&apos;interpretazione di Raffaello, nelle Logge Vaticane; grottesche
        da grotte, quindi. Una moda che dur&#xF2; un secolo e pi&#xF9;, un
        genere pittorico che nel castello di Peschiera domina incontrastato (cauti
        sondaggi effettuati in alcune sale ricoperte da pitture differenti, hanno
        consentito di appurare che nello strato sottostante ne esistono altre,
        pi&#xF9; antiche, a grottesche).<br>
        Sopra alla porta che introduce nel salone, in quest&apos;ultimo, come gi&#xE0;
        sulla parete di fondo in cima allo scalone, campeggia la scritta ERFB,
        iniziali incrociate di Ersilia Farnese e Renato Borromeo, convolati a
        giuste nozze nel 1579: quella sigla assume pertanto il valore di una simbolica
        firma. Attorno a tale data, furono Ersilia e Renato a commissionare quei
        dipinti, a loro imperitura memoria.<br>
        <b>4) Salone principale</b> - Il cuore, lo scrigno del Castello! Qui pi&#xF9;
        che altrove trionfa l&apos;armonia, l&apos;arte, senti pulsare la storia, riesci
        ad immaginare al tuo fianco gli antichi e importanti personaggi che risiedettero
        in questa nobile dimora.<br>
        L&apos;ampio locale, tre finestre a sinistra, altrettante a destra, un capace
        camino in pietra nel fondo, &#xE8; completamente affrescato: in modo
        straordinario! Nella striscia superiore, delimitata dal soffitto a cassettoni
        e dalla linea delle finestre, fantasmagorico rincorrersi di grottesche
        e paesaggi, tra i quali spicca, sopra alla porta d&apos;entrata ed alla sigla
        ERFB, un mulino ad acqua.<br>
        Distribuite sulle pareti, otto bellissime scene allegoriche, ciascuna
        di esse racchiusa dentro una cornice ottagonale dipinta; tutt&apos;intorno
        grottesche e fregi multicolori. Queste scene rappresentano concetti morali:
        ognuna introdotta da una didascalia in lingua latina inscritta su cartiglio
        volante.<br>
        Partendo dall&apos;angolo sinistro del salone, ecco la successione delle raffigurazioni,
        relative traduzioni o meglio par&#xE0;frasi, nostra personale interpretazione
        (da prendere ovviamente con beneficio d&apos;inventario).<br>
        A proposito della penultima scena, da noi contrassegnata con la lettera
        G, per lunga consuetudine si &#xE8; soliti collegarla ad un fatto storico
        realmente accaduto qui a Peschiera, di cui puntualmente daremo conto.
        Forse era cos&#xEC; anche per i rimanenti riquadri, tuttavia di questi
        eventuali abbinamenti e spiegazioni s&apos;&#xE8; persa la memoria.<br>
        <br>
        LE OTTO ALLEGORIE<br>
        <b>a)</b> La serie delle allegorie si apre mostrando in primo piano un
        tenero agnellino che, ignaro del pericolo, stava per essere ghermito da
        un drago malefico. Per sua fortuna &#xE8; sopraggiunto l&apos;unicorno (fantastico
        cavallo bianco che compare anche sullo stemma Borromeo), a trafiggere
        l&apos;assalitore. TUTUM PROPE TUTUM: la salvezza si accompagni alla prudenza!<br>
        <b>b)</b> PAULATIM UT TUTIUS (a poco a poco per essere pi&#xF9; sicuro):
        lo scimmione incatenato precariamente all&apos;albero, medita sul da farsi.
        Per quanto sciocco, anche un essere simile capisce che occorre procedere
        con cautela, se non si vuol correre il rischio di peggiorare la situazione.<br>
        <b>c)</b> Le virt&#xF9; della pazienza e della tenacia vengono auspicate
        nuovamente nella terza scena: SPES LABOREM IGNORAT (la speranza, l&apos;aspettativa,
        ignorano la fatica). Un levriero insegue un cerbiatto: il desiderio ardente
        di raggiungere l&apos;obiettivo annulla ogni sforzo compiuto.<br>
        <b>d)</b> INNOXIA SERPIT - Il ramo d&apos;edera avvolge la colonna di marmo:
        &#xE8; come un serpente, ma innocuo!<br>
        <b>e)</b> Non cos&#xEC; quest&apos;altro. Sotto la scritta BONI NONTIUS ET
        MALI FRENUM, una candida cicogna cattura un serpente: l&apos;esortazione &#xE8;
        di essere annunciatori, portatori di bene, e freno al male. Sullo sfondo,
        neri uccelli del malaugurio fuggono via.<br>
        <b>f)</b> PERMANENS VERITAS - Nubi scure e tempestose vengono soffiate
        lontano da un volto angelico, cos&#xEC; che il sole pu&#xF2; tornare
        a risplendere: la verit&#xE0; vince e scaccia la menzogna.<br>
        <b>g)</b> Ulteriore ripetizione di un concetto gi&#xE0; espresso: DULCEDINI
        PRAEVIUS LABOR. Due mani liberano la castagna dal suo insidioso involucro
        di spine; solo il lavoro assiduo e perseverante conquista come premio
        la dolcezza. Questo motto ed il dipinto sarebbero da collegare ad un avvenimento
        storico, che ebbe come protagonista Francesco Sforza. Nel 1449 egli fu
        ospitato nel castello di Peschiera col suo stato maggiore. Attorno al
        tavolo del salone il famoso Condottiero progett&#xF2; la conquista del
        Ducato milanese, conseguita nel febbraio successivo. <br>
        La castagna simboleggerebbe cio&#xE8; Milano, soave ricompensa per le
        tante fatiche sofferte e la longanimit&#xE0; dimostrata.<br>
        Per ricambiare i Borromeo dell&apos;aiuto prestatogli, Francesco Sforza il
        25 maggio 1450 conferm&#xF2; a Filippo, figlio di Vitaliano, feudi,
        immunit&#xE0;, nonch&#xE9; il titolo di Conte di Arona; undici anni
        dopo, il 12 maggio 1461, lo insign&#xEC; pure del titolo di Conte di
        Peschiera, trasmissibile agli eredi.<br>
        <b>h)</b> Con l&apos;unicorno abbiamo iniziato la carrellata di didascalie
        e figure; qui finiamo tornando ad un secondo immacolato destriero, stavolta
        mancante del leggendario attributo mitologico, il corno trafittore. MAGNANIMO
        SIT VICISSE, magnanimo sia chi vince: un fiero, vittorioso cavallo bianco
        volge lo sguardo su un animale mostruoso, chino e in fuga. La superiorit&#xE0;
        si manifesti anche dimostrando generosit&#xE0;.<br>
        <br>
        L&apos;AUTORE DEI DIPINTI<br>
        In assenza di firme autografe e documentazione, l&apos;autore delle decorazioni
        del salone e delle grottesche alternate a paesaggi presenti pure in altre
        sale del castello, potrebbe essere identificato in Cesare Baglione, pittore
        nato a Cremona intorno alla met&#xE0; del Cinquecento.<br>
        L&apos;attribuzione nasce dal fatto che il Baglione prest&#xF2; servizio
        a Parma e Piacenza dal 1574 al 1615, anno della sua morte, presso la corte
        dei Duchi Farnese, da cui proveniva Ersilia, andata sposa nel 1579 a Renato
        Borromeo. Ranuccio I gli assegn&#xF2; un congruo stipendio con l&apos;obbligo
        &quot;di lavorare continuamente per Sua Altezza di pittura in tutto e
        per tutto dove gli sar&#xE0; comandato&quot;.<br>
        Ebbene, considerando che l&apos;artista affresc&#xF2; vari castelli dell&apos;Emilia
        Romagna con motivi a grottesche, verificate somiglianze, coincidenze stilistiche,
        cronologiche, viene spontaneo concludere che Ersilia Farnese, volendo
        abbellire gli interni del castello di Peschiera, chiese ed ottenne dal
        marito di servirsi di un pittore da lei conosciuto e stimato in patria:
        Cesare Baglione, appunto.<br>
        <br>
        LE ALTRE SALE<br>
        <b>Sala del I&#xB0; mulino</b> - Dominano i paesaggi, la natura, soprattutto
        boschi ed acque; centrale &#xE8; la rappresentazione di un mulino con
        due ruote idrauliche. Epoca di esecuzione: il Seicento inoltrato.<br>
        <b>Sala di San Carlo</b> - Secondo la tradizione, in questo camera ha
        dormito il Santo; prove certe non ve ne sono, ma nemmeno lo si pu&#xF2;
        escludere. La fascia alta sulle pareti &#xE8; affrescata in modo pregevole
        (sempre a grottesche e paesaggi), al contrario delle zone sottostanti.
        Spiegazione: queste ultime un tempo erano tappezzate con velluti e drappi;
        cambiata la moda, eliminate le stoffe, i muri spogli vennero ricoperti
        di ornamenti dozzinali.<br>
        <b>Sala dei laghi</b> - Mediocri pitture baroccheggianti: sostegni e festoni
        di frasche, ampi specchi d&apos;acqua, barchette, molto cielo.<br>
        <b>Sala delle propriet&#xE0; Borroneo</b> - Qui troviamo dipinte l&apos;Isola
        Bella sul Lago Maggiore (ancora priva del famoso palazzo realizzato da
        Carlo Fontana), la Rocca di Arona dove nacque San Carlo, la Villa di Cesano
        Maderno. Datazione: la met&#xE0; del Seicento.<br>
        <b>Sala del 2&#xB0; mulino</b> - Serie di archi affrescati, al cui interno
        compaiono riposanti immagini paesaggistiche, tra cui un bellissimo mulino
        dotato di ruota idraulica azionata dall&apos;alto.<br>
        <b>Sala del mare</b> - Tra festoni e lesene, pitture a tema marinaresco,
        mediocri e scialbe.<br>
        <b>Sala del castello di Peschiera</b> - Attraverso uno scorcio di colonne,
        spicca subito a vivaci colori la mole del nostro maniero, dominato dall&apos;alta
        torre centrale e preceduto dal rivellino, costruzione merlata posta a
        difesa dell&apos;ingresso, davanti al ponte levatoio. Una tavoletta dipinta
        sopra all&apos;unica finestra, reca la data 1763; anni dopo il rivellino veniva
        abbattuto.<br>
        <b>Sala dei paesaggi</b> - Deliziose vedute campestri, colline paesi alberi
        ed acque, nuvole e uccelli, il tutto di buona fattura seicentesca.<br>
        <b>La doppia galleria</b> - Dietro alla lunga teoria di stanze finora
        esaminate, percorriamo in successione due gallerie o corridoi. Le modeste
        pitture offrono pochi spunti: fronde stilizzate e uccelli in volo per
        riempire le vaste superfici. Qui &#xE8; ospitata la mostra storico-documentaria
        sui mulini di Peschiera Borromeo e dintorni.<br>
        <b>La cappella</b> - Dalla galleria o corridoio si accede da un lato alle
        stanze precedentemente visitate, dall&apos;altro alle due tribune della Cappella,
        intitolata a San Carlo. In questo modo si poteva assistere alle funzioni
        religiose evitando di scendere e passare per il cortile. Gli affreschi
        che ricoprono la volta, le lunette e le lesene, sono di ottima esecuzione,
        della stessa mano di quelli visti nel salone principale del castello;
        attribuibili come abbiamo detto a Cesare Baglione.<br>
        Convaliderebbe questa ipotesi l&apos;inserimento, nelle decorazioni della Cappella,
        di oggetti riproducenti strumenti musicali: il Baglione, appassionato
        di musica, &quot;talora preso il zufolo che toccava assai bene nella mano
        monca e nella dritta il pennello, a un tempo stesso sonava e pingeva&quot;;
        cos&#xEC; racconta un critico suo contemporaneo.<br>
        Di autore diverso sono le due scene laterali, meno valide dal punto di
        vista artistico: Battesimo di Cristo, e San Francesco mentre riceve le
        stigmate. All&apos;altare, quadro forse della prima met&#xE0; del secolo
        XVII (entro una bella cornice coeva), raffigurante la Madonna col Bambino
        sulle ginocchia, tra i Santi Cristoforo e Giovanni; alla destra della
        Vergine, guerriero orante inginocchiato.<br>
        Con la descrizione della Cappella di San Carlo, termina la visita agli
        interni del castello riservati a Museo. Altri affreschi di varie epoche,
        in gran parte analoghi a quelli finora visti, sono presenti nel settore
        adibito ad abitazione privata dei Conti Borromeo; nonch&#xE9;, molto
        probabilmente, sotto strati di intonaco e calce, nei locali tuttora occupati
        da inquilini.<br>
        Nel congedarci, il pensiero grato ritorna a chi ha reso possibile questa
        visita, accettando con entusiasmo la proposta avanzata dal Sindaco Marco
        Malinverno e dalla Giunta Comunale. Torna a quel vero signore che ci ha
        porto il benvenuto all&apos;entrata del proprio castello, e in maniera come
        sempre affabile e gentile ha guidato idealmente ciascun visitatore a scoprire
        un simile tesoro di arte e di storia: il Conte Gian Vico Borromeo.<br>
        <br>
        DALLO STEMMA BORROMEO: L&apos;HUMILITAS<br>
        Passando in rassegna le pitture del Castello di Peschiera, pi&#xF9;
        volte ci si imbatte nella scritta in caratteri gotici Humilitas, una delle
        tante imprese, come si dice in termine araldico, dello stemma Borromeo.<br>
        Secondo alcuni risalirebbe all&apos;imperatore Federico Barbarossa, il quale
        dapprima lott&#xF2; contro i Comuni italiani, ma successivamente fece
        atto di sottomissione e umiliazione di fronte al papa Alessandro III,
        loro difensore. Ai Borromeo sarebbe pervenuto in quanto San Miniato, terra
        d&apos;origine del Casato, era stata feudo imperiale svevo.<br>
        San Carlo Borromeo adott&#xF2; l&apos;Humilitas come ideale di vita, traendolo
        dal blasone familiare; votatosi alla santit&#xE0;, delle imprese degli
        avi conserv&#xF2; solo questa, uniformandovi pensiero e azione.<br>
        A qualcosa del genere, pur con le dovute proporzioni, mir&#xF2; nel
        1963 il Comune di Peschiera Borromeo, quando decise di introdurre nel
        proprio stemma questa parola-chiave, con la quale connotare ogni deliberazione.<br>
        D&apos;altra parte gi&#xE0; dal 21 aprile 1863 la municipalit&#xE0; di
        Peschiera, per distinguersi da localit&#xE0; omonime, era stata autorizzata
        ad assumere la denominazione Peschiera Borromeo: un doveroso riconoscente
        omaggio verso la nobile famiglia che a questa terra ha dato e continua
        a dare lustro e onore.<br>
        </font><br>
        <font face="Verdana, Arial, Helvetica, sans-serif" size="1"><b>Bibliografia:</b><br>
        Gian Vico Borromeo, Il Castello di Peschiera Borromeo, Peschiera Borromeo,
        1971.<br>
        Giuseppe Gerosa Brichetto - Sergio Leondi, San Carlo, i Borromeo e Peschiera
        nel Cinquecento, Peschiera Borromeo, 1984.<br>
        Sergio Leondi, Peschiera Borromeo. Storie Ambienti e Antichi mattoni,
        Peschiera Borromeo, 1996.</font></p>
      </td>
    <td width="2%" valign="top" align="left"></td>
    <td width="20%" valign="top" align="left" bgcolor="#FFFFFF">
      <p><font face="Verdana, Arial, Helvetica, sans-serif" size="1">per gentile
        concessione dell&apos;Autore, che ancora una volta ringraziamo sinceramente<br>
        <br>
        Testi di Sergio Leondi<br>
        Propriet&#xE0; letteraria e artistica riservata all&apos;Autore<br>
        Impaginazione di Daniele Bertoni<br>
        Fotografie: Sergio Leondi, Paolo A. Pinter</font></p>
      <p><font face="Verdana, Arial, Helvetica, sans-serif" size="1">&#xA9; Copyright
        1998 by: Comune di Peschiera Borromeo (Milano)<br>
        Stampato in Italia - Printed in Italy by:<br>
        Inchiostro Arti Grafiche - Gorgonzola<br>
        Aprile 1998</font></p>
      <p>&#xA0;
      </p></td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="100%">
      <hr noshade="" size="1">

    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:webmaster@aczivido.net" style="color: rgb(0,0,255)"><font color="#0000FF">webmaster@aczivido.net</font></a></font></small></p>
</body>

</html>

