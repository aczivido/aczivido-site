<html>
<head>
<meta name="GENERATOR" content="Microsoft FrontPage 3.0">
<title>Vitantonio Palmisano 1</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font face="Times New Roman, Times, serif" color="#808080" size="4"><big>Lombardia</big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">La
        battaglia dell&apos;8 giugno 1859 nella cronaca di Charles Adam</font><br>
        <font face="Verdana, Arial, Helvetica, sans-serif" size="1">di
        Vitantonio Palmisano</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font>
    </p></td>
  </tr>
  <tr>
    <td width="78%" valign="top" align="left"><font face="Verdana" size="1">
      <p align="JUSTIFY"><br>
        <font face="Verdana, Arial, Helvetica, sans-serif">Per quanto il combattimento
        di Melegnano dell&apos;8 giugno 1859, sia gi&#xE0; noto in tutti i suoi particolari,
        pubblichiamo ancora una versione, origniale nel suo genere, mai apparsa
        nelle nostre rievocazioni, tratta da &quot;La guerre d&apos;Italie - Histoire
        compl&#xE8;te des op&#xE9;rations militaires dans la p&#xE9;ninsule&quot;
        di Charles Adam &quot;officier de l&apos;ancienne arn&#xE9;e, auteur de plusieurs
        livres sur l&apos;art militaire&quot;. Con un intiero capitolo l&apos;Autore tratta
        la cronaca dello scontro di Melegnano con ridondante e puntigliosa narrazione
        dei fatti d&apos;arme sorprendendo il lettore per le particolarit&#xE0; contenute.
        &quot;Marignan&quot;, scrive Adam, segnato sulle carte col nome di Melegnano,
        &#xE8; a circa 15 miglia da Milano... (...) &quot;&#xE8; circondato,
        venendo da Milano, dal lambro, piccolo fiume che alimenta due canali,
        larghi tre metri che fiancheggiano la strada per parecchi chilometri.
        Sulla sinistra ci sono dei campi sempre affiancati e tagliati da alberi,
        a destra magnifici campi ombreggiati da salici, e bagnati da corsi d&apos;acqua,
        che nei pressi di Mezzano, circondano la pianura e la trsformano in risaia.
        L&apos;antica Marignan, di cui resta qualche fortificazione, era quasi una
        postazione per gli austriaci. Il nemico (gli Imperiali) vi si era stabilito
        cos&#xEC; come a Mezzano per fronteggiare la ritirata del Corpo del
        Giulay vinto a Magenta e la fuga della guarnigione da Milano. Tutte le
        case, in pochi giorni, erano state trasformate in fortezze, le strade
        principali erano barricate, con numerose forze agli incroci. (...)&quot;
        Oltre a diversi edifici trasformati in casematte, gli austriaci avevano
        occupato anche il castello mediceo, che al tempo del combattimento era
        adibito a carcere. Il vasto edificio era posizionato all&apos;estremit&#xE0;
        del paese, nella direzione verso Lodi; questa struttura poteva diventare
        un importante rifugio oltre che resistere ad un vero e proprio assedio,
        come una cittadella fortificata. Continua nella sua narrazione Charles
        Adam affermando che &quot;... &#xE8; in questa cittadella che furono
        lanciati gli zuavi, soldati della divisione Bazaine. Erano le cinque del
        pomeriggio quando la pianura oscurata dal temporale si illumin&#xF2;
        di lampi. Una barricata si ergeva al di l&#xE0; del piccolo ponte, all&apos;entrata
        del paese. Con la loro proverbiale agilit&#xE0; gli zuavi balzarono
        sulla barricata, scaricando le loro armi e lanciandosi alla baionetta...&quot;<br>
        Gli Imperiali sono sorpresi da questo attacco cos&#xEC; violento e si
        ritirano, dopo un nutrito scambio di fucileria, verso l&apos;interno. I francesi
        sono attaccati dal fianco con un fuoco incrociato proveniente dai tiratori
        scelti appostati a ridosso del muro di cinta del cimitero, che si trovava
        sul fianco sinistro dello stradale proveniente da Milano. Il 10&#xB0; Cacciatori
        ed il 33&#xB0; di Linea forniscono all&apos;attacco i loro migliori e pi&#xF9;
        coraggiosi &quot;tiragliatori&quot; (tiratori) ed in poco pi&#xF9; di
        mezz&apos;ora gli austriaci sono obbligati a cedere. Dopo aver forzato le barricate
        all&apos;inizio del borgo melegnanese, si fece avanti la divisione di fanteria
        &quot;de Laudmirault&quot;, che con la 1&#xB0; brigata &quot;Niol&quot;
        (da non confondere con il generale Niel che stava a Carpiano), e la 2&#xB0;
        brigata &quot;de N&#xE9;grier&quot; iniziarono un combattimento di quattro
        ore circa, all&apos;interno del borgo, in supporto alle brigate della 3&#xB0;
        divisione &quot;Goze e Dumont&quot;.<br>
        I francesi si presentavano davanti alle case, forzavano le porte e combattevano
        contro gli austriaci corpo a corpo con un&apos;energia ed una forza incredibile.
        La resistenza degli Imperiali era altrettanto forte e coraggiosa; anche
        quando si videro accerchiati, lottarono fino all&apos;ultimo uomo. Quando i
        contendenti, ormai allo stremo delle forze, volgevano alle ultime battute,
        dopo l&apos;occupazione della Chiesa, del Municipio e di quasi tutti gli edifici
        del centro, i &quot;cacciatori a piedi&quot; e gli zuavi avamnzarono sempre
        verso l&apos;interno (...) &quot;...sino a trovarsi di fronte al penitenziario
        (il castello) questo gigantesco edificio era circondato da fossati come
        una vera e propria fortezza, gli zuavi dovettero attaccare il portone
        principale e dopo averlo superato si trovarono in un dedalo di cortili,
        di corridoi che essi non conoscevano. Ogni passo poteva condurre ad una
        trappola, dietro ogni aprete potevano trovare riparo gli austriaci e colpire...
        (...)... arriv&#xF2; la notte, una pioggia torrenziale inond&#xF2;
        le strade del borgo, e il combattimento non cessava ancora...&quot;<br>
        Le batterie della divisione &quot;Forey&quot;, che si trovavano ad ovest
        del castello fuori dal borgo, continuavano a decimare gli austriaci che
        tentavano la fuga per i campi. Ogni copo andava a segno, le strade, i
        fossati, i cespugli erano pieni di cadaveri, la pioggia aveva cambiato
        i corsi d&apos;acqua in rossi torrenti, decine di cadaveri furono trascinati
        lontano. Il cronista afferma infine che &quot;... fu soprattutto nella
        pianura, al di l&#xE0; di Melegnano che il nemico (gli Imperiali) fulminato
        dalle batterie del Forey aveva sofferto maggiormente. I prigionieri erano
        stati fatti all&apos;interno del paese. Cos&#xEC; non era raro incontrare
        soldati che si vantavano, con ragione, d&apos;aver fatto cinque o sei prigionieri.
        Ufficiali e soldati s&apos;erano uniti per conquistare le case, non c&apos;era generale
        che non avesse preso parte all&apos;azione. Il generale di divisione Bazaine
        fu acclamato da tutti i suoi soldati, e il generale di brigata Niol non
        aveva disdegnato di stare fra i soldati prendendo un fucile. Gli abitanti
        di Melegnano, nascosti nelle cantine durante la battaglia, uscirono dai
        loro nascondigli quando il cannoneggiamnto cess&#xF2; e offrirono il
        loro aiuto ai feriti. Le farmacie furono aperte, le donne avevano portato
        delle bende, e dei materassi erano stati portati nelle chiese...&quot;<br>
        Un incidente a margine del combattimento di Melegnano merita d&apos;essere
        riferito: gli austriaci, irritati per essere continuamente respinti dalle
        baionette dei francesi, tentarono anche loro di portare un attacco all&apos;arma
        bianca contro i francesi. Un battaglione fu lanciato cotro alcune compagnie
        di un reggimento di linea francese, ma il tentativo non ebbe esito felice
        in quanto la maggior part degli Imperiali trov&#xF2; la morte. Gli austriaci
        ritenevano il combattimento alla baionetta indegno per una nazione civile,
        difatti un ufficiale fatto prigioniero a Meegnano disse a questo proposito:
        &quot;... che i turchi si battano all&apos;arma bianca, lo capisco, sono quasi
        dei selvaggi, ma i francesi! Non &#xE8; pi&#xF9; una guerra, &#xE8;
        un macello...&quot; A cui un francese rispose che &quot;... il combattimento
        alla baionetta &#xE8;, in effetti, pi&#xF9; micidiale che le fucilate,
        ma perch&#xE8; la fanteria francese sa meglio servirsene che gli Austriaci,
        questa per&#xF2; non &#xE8; una buona ragione perch&#xE8; lasci
        le baionette nel fodero...&quot; Vi era un altro motivo perch&#xE8;
        nel combattimento di Melegnano prevalesse l&apos;assalto alla baionetta piuttosto
        che il semplice uso del cannone.<br>
        Infatti Adam conferma che &quot;... se le nostre armate liberavano i paesi
        occupati dagli austriaci con la baionetta, era per risparmiare le propriet&#xE0;
        degli abitanti. Con i nuovi cannoni, che hanno una portata di 3000 metri,
        avrebbe potuto fare pi&#xF9; in fretta a schiacciare il nemico sotto
        i muri delle case che marciare contro di lui con le baionette, e avrebbe
        perso molti soldati in meno; ma non si voleva che l&apos;armata francese segnasse
        il suo passaggio con delle rovine in un paese che stava liberando. Il
        generale Forey non aveva usato la sua artiglieria a Melegnano se non dopo
        che il corpo d&apos;Armata di Benedeck fu in ritirata nelle campagne. La situazione
        di un&apos;armata in un paese amico ha senza dubbio dei vantaggi, ma vi sono
        anche degli inconvenienti...&quot;<br>
        <br>
        </font>
      </p></font></td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><img src="../image/palmi1.jpg" width="146" height="200"><br>
        <font face="Verdana, Arial, Helvetica, sans-serif" size="1">L&apos;attacco
        al Ponte di Milano: illustrazione tratta da &quot;Storia della Campagna
        d&apos;Italia nel 1859&quot; di Rinaldo Croci (Archivio Vitantonio Palmisano)</font></p>
      </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="45%">
      <p><small><font face="Verdana, Arial, Helvetica, sans-serif" size="1">&quot;Il
        Melegnanese&quot;, n.11/2002 - mercoled&#xEC; 12 giugno 2002</font></small></p>
    </td>
    <td width="55%" align="left" valign="top">
      <hr noshade="" size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:daniele.esposti@gmail.com" style="color: rgb(0,0,255)">pierino.esposti@gmail.com</a></font></small></p>
</body>

</html>
