<html>
<head>
<title>Repubblica Ambrosiana 1447-1450</title>
<link href="/historia/historia.css" rel="stylesheet" type="text/css">
<style type="text/css">
<!--
.Stile1 {
	font-family: Verdana, Arial, Helvetica, sans-serif;
	font-size: 11px;
}
.Stile2 {
	font-family: Verdana, Arial, Helvetica, sans-serif;
	font-size: 9px;
}
-->
</style>
<meta http-equiv="Content-Type" content="text/html; charset=utf-8">
<meta http-equiv="Content-Type" content="text/html; charset=utf-8">
<meta name="GENERATOR" content="OpenOffice.org 2.0  (Win32)">
<meta name="AUTHOR" content="J03943">
<meta name="CREATED" content="20070508;9420000">
<meta name="CHANGEDBY" content="J03943">
<meta name="CHANGED" content="20070514;10110000">
<meta http-equiv="Content-Type" content="text/html; charset=utf-8">
<meta name="GENERATOR" content="OpenOffice.org 2.0  (Win32)">
<meta name="AUTHOR" content="J03943">
<meta name="CREATED" content="20070521;8480000">
<meta name="CHANGEDBY" content="J03943">
<meta name="CHANGED" content="20070521;8480000">
<meta http-equiv="Content-Type" content="text/html; charset=utf-8">
<meta name="GENERATOR" content="OpenOffice.org 2.0  (Win32)">
<meta name="AUTHOR" content="J03943">
<meta name="CREATED" content="20070518;8250000">
<meta name="CHANGEDBY" content="J03943">
<meta name="CHANGED" content="20070518;8250000">

<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body dir="LTR">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg"></td>
    <td width="20%" valign="middle" align="center">

      <h2>Lombardia</h2></td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td>&#xA0;</td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td width="78%" align="left" valign="top" bgcolor="#E8E8E8"><table width="100%" border="0" cellspacing="5" cellpadding="0">
      <tr>
        <td align="left" valign="top"><h1>Repubblica Ambrosiana 1447-1450 </h1>
          <p>di Scipione Barbu&#xF2; Soncino</p></td>
      </tr>
    </table>
    </td>
    <td width="2%">&#xA0;</td>
    <td width="20%" align="center" valign="middle"><a href="../index.html" class="Stile1">home</a></td>
  </tr>
  <tr>
    <td>&#xA0;</td>
    <td>&#xA0;</td>
    <td>&#xA0;</td>
  </tr>
  <tr>
    <td align="left" valign="top">
      <p>Dopo la morte di Filippo Maria i Milanesi, essendosi costituiti in repubblica, elessero Francesco Sforza a loro capitano per battere i Veneti; ma egli patteggi&#xF2; con loro ed usurp&#xF2; il ducato. La citt&#xE0; di Milano era circondata dai soldati dello Sforza, e con tanta diligenza custodita ch&#x2019;era impossibile agli abitanti di ricevere alimento veruno. Un moggio di grano si vendeva 20 zecchini; s&#x2019;eran vendute e mangiate pubblicamente le carni dei cavalli, degli asini, dei cani, dei gatti e persino dei sorci; alcuni cittadini morirono di fame sulle pubbliche strade. I Milanesi difesero la loro libert&#xE0; fino agli stremi e diedero esempio di tale amor patrio da paragonarlo a quello degli antichi.<br>
        Ecco come era costituita la repubblica Ambrosiana.<br>
        L&#x2019;autorit&#xE0; sovrana e legislatrice era nel popolo, rappresentato dal consiglio de&#x2019; novecento; vi erano inoltre i consigli speciali di ciascuna porta, ma non sappiamo se fossero le frazioni di 150 per porta, che unite formavano il consiglio generale, o se fosse composto con un&#x2019;altra elezione. E&#x2019; per&#xF2; notabile che la rappresentanza nazionale non fosse stata eletta dal popolo direttamente, ma da&#x2019; suoi delegati; vale a dire ogni parrocchia sceglieva i suoi deputati che si riunivano porta per porta, e par che costoro nominassero quelli che si chiamavano i sindaci di porta, che poi eleggevano i compromissarj o sapienti: Ad ogni modo sappiamo che ciascuna porta si elesse quattro sapienti, i quali congiunti col vicario e coi dodici delle provvisioni e probabilmente con alcuni del collegio de&#x2019; giureconsulti, nominarono i 900 del consiglio; di maniera che il corpo elettorale si riduceva a 40, o tutt&#x2019;al pi&#xF9; 50 persone.<br>
        Quello che noi chiamiamo il potere esecutivo e governativo fu affidato ai 24 capitani e difensori della libert&#xE0; del comune, e i primi ad occupare questa carica furono i seguenti:<br>
        <strong>Porta Orientale:</strong><br>
        Giovanni Marliani.<br>
        Giovanni Moresini.<br>
        Rolando od Oldrado Lampugnani; quel medesimo che nel 1425 fece prigione a tradimento Garbini Fondulo signor di Cremona.<br>
        Giovanni Oliati.<br>
        <strong>Porta Romana:</strong><br>
        Bartolomeo Visconti, forse il vescovo di Novara.<br>
        Giovanni Omodei, giureconsulto, e probabilmente suocero di Giorgio Lampugnano che aveva sposata una Giovannina Omodei.<br>
        Giacomello Trivulzio.<br>
        Antoni Visconti, forse Antonio Trivulzi.<br>
        <strong>Porta Ticinese:</strong><br>
        Giorgio Piatti, giureconsulto di molta fama, e che conserv&#xF2; la franchezza repubblicana anche sotto il dominio di Francesco Sforza, essendo stato il solo che si opponesse alla riedificazione del castello.<br>
        Giovanni Crotti.<br>
        Ambrogio Lomazzo.<br>
        Giovanni Caimi.<br>
        <strong>Porta Vercellina:</strong><br>
        Conte Vitaliano Borromeo, gi&#xE0; tesoriere o camerlengo del duca Filippo Maria.<br>
        Guarnerio Castiglione, conte e cavaliere aureato, primo professore di diritto canonico a Pavia, consigliere e senatore sotto Filippo Maria; fu poi ribelle alla repubblica e largamente premiato dallo Sforza.<br>
        Giacomo Coiro.<br>
        Simone Meraviglia.<br>
        <strong>Porta Comasina:</strong><br>
        Giacomo Dugnani, giureconsulto.<br>
        Giorgio Lampugnani, giureconsulto e professore di diritto pubblico a Pavia.<br>
        Luisino o Luigi Bossi, che deve aver ceduto il posto a suo fratello Teodoro, per esser egli eletto fra i conservatori e sindaci della libert&#xE0;.<br>
        Francesco Casati, castellano della cittadella di Pavia.<br>
        <strong>Porta Nuova:</strong><br>
        Bartolomeo Morone, giureconsulto.<br>
        Pietro Cotta.<br>
        Dionigi Biglia.<br>
        Galeotto Toscani.<br>
        Questi capitani nei successivi bimestri da 24 furono ridotti a 12, e cos&#xEC; si mantennero finch&#xE8; dur&#xF2; la repubblica; si sceglievano un priore ed un vice priore, i quali, a quel che sembra, giravano per turno, e duravano in carica una settimana o poco pi&#xF9;. I capitani e difensori della libert&#xE0; erano stati sostituiti al consiglio secreto del duca. Non conosco l&#x2019;atto in cui si contenevano le loro attribuzioni: e quelle accennate nel giuramento che prestavano, sono assai vaghe. Si obbligavano a difendere il Comune e la libert&#xE0;; a non proporre ne&#x2019; consigli, se non cose utili alla libert&#xE0; medesima; ad adempiere il loro incarico con fedelt&#xE0; e zelo; ad essere imparziali con chicchessia; a proteggere le vedove, i pupilli ed i poveri; a non abbandonare il loro ufficio prima del termine, ed a rassegnarlo a&#x2019; successori senza contrasto. In massima per&#xF2; era posto nelle loro mani tutto l&#x2019;indirizzo del governo, ma dipendevano dal consiglio generale a cui nelle cose appena di qualche importanza dovevano riferire a farsi autorizzare da esso.<br>
        Come ad ogni porta vi era un consiglio che rappresentava in piccolo quello che era in grande il consiglio dei 900, cos&#xEC; eranvi pure 24 fra governatori e consiglieri, ossia un governatore con tre consiglieri per ciascuna porta che rappresentavano il governo nel rispettivo loro quartiere. Dapprima s&#x2019;intitolarono governatori e consiglieri della libert&#xE0; del comune, poi conservatori e sindaci della libert&#xE0;, e pare che fossero bimestrali come i capitani; in ultimo in luogo di 24 furono 36, e si chiamarono i sei aggiunti per porta, e prorogarono la loro carica ad un anno. Oltre all&#x2019;ingerenza speciale nella loro porta, essi avevano parte anche nel governo insieme coi capitani e difensori, e deliberavano in comune.<br>
        Furono costituiti anche i dodici della Balia di pace e di guerra, che duravano in carica un anno, e che soprintendevano alla direzione della guerra. Ve n&#x2019;erano due per porta, e convien credere che fosse un ministero molto importante perch&#xE9; vediamo che persone ragguardevoli lo preferivano a quello di capitani e difensori.<br>
        Vi erano pure 6 censori, 6 consiglieri di giustizia, 6 sapienti e governatori, 6 sindaci, uno per porta; i primi restavano in ufficio un anno, li altri sei mesi. I consiglieri di giustizia erano senza dubbio quei medesimi che sotto i duchi rappresentavano il supremo potere giudiziario; forse i censori esercitavano una specie di tribunato su tutti i corpi dello stato, e sulla esecuzione delle leggi; e i sapienti e governatori erano forse giudici od altro magistrato civile di ciascuna porta.<br>
        Furono conservati quei che erano prima, il vicario e dodici delle provvisioni, il podest&#xE0;, il capitano di giustizia, i maestri delle entrate ordinarie e straordinarie, ed altri uffici. Ai consoli de&#x2019; mercanti, come anco agli abati o capi delle arti, fu restituita la facolt&#xE0; che avevano anticamente di giudicare sopra le materie spettanti alla rispettiva loro corporazione. Pare altres&#xEC; che i due distinti magistrati sulle entrate ordinarie e sulle straordinarie sul finir dell&#x2019;ottobre 1419, siano stati, per economia di salari, dal consiglio generale ridotti in uno solo.<br>
        Tale era l&#x2019;ordinamento della nuova repubblica, desunto in gran parte dalle vecchie consuetudini: nel consiglio generale vi erano senza dubbio persone di ogni ceto; ma i nobili si erano pressoch&#xE9; esclusivamente appropriati i ministeri speciali, e l&#x2019;azion del governo, del che non sembra che il popolo si dolesse, sia che fosse avvezzo da lungo tempo a veder primeggiare le classi aristocratiche, o sia che mancasse ne&#x2019; ceti popolari quella intelligenza e quella capacit&#xE0; e dicasi eziandio quell&#x2019;ozio che sono necessari per vacare ai pubblici offici, e che si dovevano cercare altrove. Ad ogni modo, si era riservata al popolo un&#x2019;ingerenza, che non &#xE8; per certo la migliore e pi&#xF9; sana, quella cio&#xE8; di tumultuare per le piazze e di strepitare e di far paura con le grida e le dimostrazioni minacciose alle pubbliche autorit&#xE0;, e violentarle nelle deliberazioni; nelle quali faccende il popolo si crede di essere una gran cosa, e non &#xE8; che un istromento nelle mani degli agitatori.<br>
    Del rimanente, prima cura de&#x2019; capitani e de&#x2019; magistrati fu di ristabilire l&#x2019;ordine interno, di reprimere le fazioni e le violenze, di vietare le delazioni delle armi che ciascuno si faceva lecito, e le unioni armate che davano luogo a tumulti; di riabilitare le leggi sui dazj violate impunemente in que&#x2019; primi licenziosi giorni, di provvedere al ricolvero e alla sussistenza di molti infelici contadini, che la guerra aveva discacciati dalle loro sedi, e che mendicando o consumando d&#x2019;inedia, vagavano per le vie, e di assicurare insomma la quiete e l&#x2019;ordine interno. Queste considerazioni sullo stato di Milano dopo Filippo Maria, come eziandio sull&#x2019;ordinamento della repubblica Ambrosiana le ha estratte da un&#x2019;opera di celebre autore, pubblicata pochi anni fa.</p></td>
    <td><p>&#xA0;</p></td>
    <td align="center" valign="top">      <table width="100%" border="0" cellspacing="0" cellpadding="0">
      <tr>
        <td align="center" valign="top"><img src="/historia/image/sforzeschi1.jpg" width="187" height="307"><br>
          <span class="Stile2"><strong>SOMMARIO</strong><br>
          delle<br>
          VITE DEGLI SFORZESCHI<br>
          duchi di Milano<br>
          scritte<br>
          da Scipione Barbu&#xF2; Soncino<br>
          dottore di legge e gentiluomo padovano<br>
          precedute da un<br>
          QUADRO GENERALE DELLO STATO DI MILANO<br>
          dopo la morte di Filippo Maria Visconti <br>
          e da un<br>
          CENNO<br>
          sulla costituzione<br>
          della Repubblica Ambrosiana</span></td>
      </tr>
    </table>
      <table width="100%" border="0" cellspacing="0" cellpadding="0">
        <tr>
          <td align="center" valign="top"><br>            <table width="100%" border="0" cellspacing="0" cellpadding="0">
            <tr>
              <td align="left" valign="top"><p><a href="/historia/lombardia/statomilano.html">Quadro generale dello stato di Milano</a></p></td>
            </tr>
            <tr>
              <td align="left" valign="top"><p><a href="/historia/lombardia/repambros.html">Repubblica Ambrosiana</a></p></td>
            </tr>
            <tr>
              <td align="left" valign="top"><p><a href="/historia/lombardia/fransforza.html">Francesco I Sforza</a></p></td>
            </tr>
            <tr>
              <td align="left" valign="top"><p><a href="/historia/lombardia/galeazzo.html">Galeazzo Maria Sforza</a></p></td>
            </tr>
            <tr>
              <td align="left" valign="top"><p><a href="/historia/lombardia/giovanni.html">Giovanni Galeazzo Maria Sforza</a></p></td>
            </tr>
            <tr>
              <td align="left" valign="top"><p><a href="/historia/lombardia/lodovico.html">Lodovico Maria Sforza</a></p></td>
            </tr>
            <tr>
              <td align="left" valign="top"><p><a href="/zivido/igiganti/personaggi/massforza.html">Massimiliano Sforza</a></p></td>
            </tr>
            <tr>
              <td align="left" valign="top"><p><a href="/historia/lombardia/francescoII.html">Francesco II Sforza</a></p></td>
            </tr>
            <tr>
              <td align="left" valign="top"><p><a href="/historia/lombardia/ascanio.html">Vita di Ascanio Sforza</a></p></td>
            </tr>
          </table>
          </td>
        </tr>
      </table>
      <p>&#xA0;</p>
      <table width="100%" border="0" cellspacing="0" cellpadding="0">
        <tr>
          <td align="center" valign="top" class="Stile2"><strong>DA</strong></td>
        </tr>
        <tr>
          <td><img src="/historia/image/sforzeschi.jpg" width="187" height="309"></td>
        </tr>
        <tr>
          <td align="center" valign="top"><span class="Stile2"><strong>Vite<br>
degli Sforzeschi </strong><br>
di<br>
Paolo Giovio, Scipione Barbu&#xF2;, ecc. <br>
Stato di Milano nel secolo XV <br>
Repubblica Ambrosiana, <br>
vita<br>
di Giovanni delle Bande Nere <br>
Cronaca di Milano <br>
con prefazione e note <br>
di Massimo Fabi <br>
<br>
Milano<br>
presso Franc. Colombo Librajo-Editore <br>
Contr. S.Martino, n.549-A <br>
1853<br>
<br>
Biblioteca<br>
Storica Italiana<br>
vol. II </span></td>
        </tr>
      </table>
    </td>
  </tr>
</table>
<p class="piepagina"><img src="/colori/000000.gif" width="100%" height="1"></p>
<p class="piepagina"><img src="../../sangiulianomil/ACZppplogo.JPG" width="61" height="95"><br>
  sito di propriet&#xE0; della <a href="/index.html" class="piepagina">Associazione Culturale Zivido</a><br>
  <a href="mailto:pierino.esposti@gmail.com" class="piepagina">pierino.esposti@gmail.com</a></p>
</body>
</html>
