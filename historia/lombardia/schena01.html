<html>
<head>
<meta name="GENERATOR" content="Microsoft FrontPage 3.0">
<title>Roberto Schena</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font face="Times New Roman, Times, serif" color="#808080" size="4"><big>Lombardia</big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">Il
        popolo ed il teatro nell&apos;et&#xE0; dei Borromeo</font><br>
        <font face="Verdana, Arial, Helvetica, sans-serif" size="1">di Roberto
        Schena </font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p align="center"><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
      </td>
  </tr>
  <tr>
    <td width="78%" valign="top" align="left">
      <p align="JUSTIFY"><br>
        <font face="Verdana, Arial, Helvetica, sans-serif" size="1">Nella ricca
        ed invidiabile storia lombarda, &#xE8; ormai d&apos;uso parlare di una ben
        definita &quot;Et&#xE0; dei Borromeo&quot;, uguale per dignit&#xE0;
        storica a quelle, forse pi&#xF9; note, dei Sant&apos;Ambrogio, Visconti,
        Sforza, dell&apos;Illuminismo coi suoi Beccaria, Verri, Parini - clima culturale,
        quest&apos;ultimo, che ha permesso l&apos;emergere di un Manzoni e di un Porta nel
        successivo Romanticismo; (sempre in tema di epopee culturali, non bisogna
        dimenticare - ormai in pieno XX secolo - la formazione qui avvenuta, delle
        avanguardie futuristiche e del movimento italiano moderno).<br>
        Ebbene, tutte queste epoche, in meravigliosa successione, hanno lasciato
        tracce nella storia universale, pi&#xF9; che in quella locale: da qui,
        la vocazione di Milano - &quot;capitale&quot; della Lombardia - ad assurgere
        a metropoli autenticamente europea, seconda nessun&apos;altra nel racchiudere
        tesori di civilt&#xE0;.<br>
        L&apos;et&#xE0; dei Borromeo si inquadra in un momento assai critico per
        la storia lombarda: quello della dominazione spagnola, coincidente con
        la perdita completa dell&apos;autonomia politica - cosa questa che non avveniva
        ormai da parecchi secoli - e la definitiva cacciata degli Sforza nel 1535.<br>
        Carlo Borromeo, santificato nel 1610, prese possesso dell&apos;archidiocesi
        ambrosiana nel 1565, a soli ventisette anni, rimanendovi per altri venti.
        Gi&#xE0; cinque anni prima, a Roma, egli aveva ricevuto addirittura
        la carica di Segretario di Stato Vaticano, contribuendo, assieme a Papa
        Pio V - suo zio materno - alla lotta teologica nei confronti dei protestanti.
        Insediatosi a Milano, continu&#xF2; con pi&#xF9; rigida intransigenza
        a rintuzzare le infiltrazioni eretiche provenienti soprattutto dalla vicina
        Svizzera e, nonostante fortissime resistenze, ristabil&#xEC; l&apos;ordine
        fra il clero esercitandovi un controllo continuo attraverso instancabili
        viaggi che lo portarono a visitare pi&#xF9; volte tutte le parrocchie
        della vastissima diocesi, nessuna esclusa. Non si contano le opere e le
        istituzioni di carit&#xE0; a favore dei poveri, nate per suo interessamento;
        alla stessa categoria di persone lasci&#xF2; tutti i suoi averi.<br>
        Ci&#xF2; che pi&#xF9; &#xE8; rimasto a caratterizzare l&apos;opera del
        Cardinale - e a renderne inconfondibili sia l&apos;epoca che il paesaggio -
        riguarda l&apos;enorme quantit&#xE0; di cappelle fatte da lui costruire,
        sparse in ogni sito della Lombardia, tanto che, ancor oggi, per qualsiasi
        parte vi capiti di rendere visita - citt&#xE0;, montagne e e campagna
        - non si pu&#xF2; fare a meno di trovarne. Al suo nome non &#xE8;
        legato un momento eccezionale come, ad esempio, il Duomo ai Visconti,
        il Castello agli Sforza, il Teatro alla Scala all&apos;Illuminismo e cos&#xEC;
        via, bens&#xEC; un insieme di opere pubbliche quali sono i siti religiosi,
        che ha di per s&#xE8; del grandioso. Per queste, ed altre ragioni, ormai
        si sostiene che egli fu lo spirito meglio rappresentativo dell&apos;intera
        Controriforma cattolica.<br>
        Dal periodo della morte di carlo (1584) alla nuova nomina cardinalizia
        di un altro Borromeo passarono solo undici anni, s&#xEC; che la continuit&#xE0;
        di un metodo fu salva. Federigo Borromeo era stato praticamente allevato
        dal maggior parente; anch&apos;egli divenne cardinale giovanissimo: a ventitr&#xE8;
        anni, e non ne aveva trentuno quando divenne arcivescovo di Milano.<br>
        Al secondo Borromeo &#xE8; legata la fondazione della Biblioteca Ambrosiana,
        ancor oggi in funzione, molto pregevole per i testiantichi che vi si trovano;
        ammiratore di Galileo, abbe a cura gli interessi della scienza, delle
        lettere, della politica, oltre che, ovviamente, della religione, tutte
        discipline per le quali scrisse numerosi trattati. La sua azione pastorale,
        intensificatasi durante la terribile peste del 1630, &#xE8; stata celebrata
        dal Manzoni nel romamzo &quot;Promessi Sposi&quot; e, crediamo, non necessita
        qui di ulteriori commenti.<br>
        Varrebbe invece la pena di soffermarci un poco sul rapporto contrastato
        che i due grandi cugini ebbero con un elemento caratteristico della vita
        popolare: la festa di massa, soprattutto carnevalizia, considerata aspramente
        come fonte delle principali punizioni divine. Federigo, in particolare,
        volle e riusc&#xEC; almeno in parte, a far abolire dalle autorit&#xE0;
        spagnole gli spettacoli teatrali.<br>
        Diciamo che gli spettacoli offerti dalle compagnie girovaganti - generalmente
        nei pubblici mercati - non erano dei mdelli di seriet&#xE0; professionale:
        ci&#xF2; non solo per la volgarit&#xE0; dei testi - zeppi di battutine
        tanto facili quanto laide - bens&#xEC; per quanto vi avveniva regolarmente
        attorno, come spesso succede nelle occasioni di raduni popolari: prostituzione,
        ricettazione, furti, truffe, contrabbando, coperate dalla relativa facilit&#xE0;
        con cui anche oggi ci si pu&#xF2; nascondere quando &#xE8; riunita
        molta gente impegnata nelle pi&#xF9; disparate attivit&#xE0;. In epoca
        normale, questi verrebbero definiti come semplici problemi di ordine pubblico,
        ma nei secoli XVI e XVII malattie quali la peste e la sifilide erano all&apos;ordine
        del giorno; la promiscuit&#xE0; sessuale e lo sciaccallaggio nei confronti
        dei colpiti della peste, altrettanto: nel suo &quot;Memoriale&quot;, Carlo
        scrisse: &quot;Onde procedono tante rovine, tante calamit&#xE0; pubbliche,
        guerre, carestie, terremoti, pesti, diluvi, incendi, perdite di regni.
        occisioni di popoli, rebellioni, se non da cos&#xEC; prodigiose e portentose
        profanit&#xE0;? (...) Ora qui ricordati, Milano, le mascare, le comedie,
        i giuochi paganeschi, i balli, i banchetti, gli eccessi delle pompe, le
        spese disordinate, le risse, le questioni, gli omicidi, le lascive, le
        disonest&#xE0;, le mostruose pazzie e dissolutezze tue, le quali appunto
        in questo tempo specialmente si vedono abbondare et inondare sopra di
        te. (...) Gi&#xE0; gli antichi pagani, in tempi ch&apos;incrudeliva la pestilenza,
        cominciarono a introdurre si fatti giuochi e spettacoli; volete voi ad
        una certa imitazione loro nella estinzione della peste, ch&apos;&#xE8; tutta
        grazia di Dio ritenere una simile usanza di cose s&#xEC; esecrabili,
        e che tanto spiaccion alla sua divina bonta?&quot;<br>
        Il riferimento al mondo dei giochi dell&apos;et&#xE0; romana non poteva essere
        che pertinente: all&apos;omicidio legalizzato sull&apos;arena dei gladiatori, corrispondeva,
        sulle gradinate, da parte degli &quot;spettatori&quot;, ogni sorta di
        efferatezza, tollerate dalle autorit&#xE0; per timore che tanta incivilt&#xE0;
        si riversasse sulle piazze piuttosto che negli irregimentati siti circensi.
        Dunque, nell&apos;esortazione sopra riportata, c&apos;&#xE8; tutto lo scopo del
        cristainesimo in quanto religione umanizzatrice del sociale, nata da una
        profonda crisi del mondo pagano, a cui non si pu&#xF2; retrocedere.
        Federigo fu ancora pi&#xF9; incisivo nella lotta alle forme disordinate
        della festa popolare; arriv&#xF2; a colpire il teatro comico in s&#xE8;.
        &quot;E&apos; troppo noto che negli spettacoli comici (...), dove gli attori
        si presentano sulla scena a recitare, l&apos;anima viene contaminata da pensieri
        impuri, gli occhi dalla vista di cose immorali, le orecchie dal suono
        di parole oscene e nessuna parte, insomma, pu&#xF2; rimanere immune
        dall&apos;immoralit&#xE0;&quot;.<br>
        Il brano riportato &#xE8; tratto da una lettera personale all&apos;imperatore
        Filippo II, nella quale si chiede la censura preventeviva sui testi teatrali
        cos&#xEC; come gi&#xE0; avveniva per i libri, nonch&#xE8; la sospensione
        degli spettacoli almeno la domenica, giorno della Messa. Ma un eccesso
        di repressione porta ad un aumento della curiosit&#xE0;: il cosidetto
        &quot;Indice dei Libri Proibiti&quot; fungeva anche da catalogo dei testi
        da procurarsi clandestinamente, tanto che, paradossalmente, questi riuscivano
        spesso a vendere di pi&#xF9; di quelli liberamente in commercio; non
        pochi scrittori, in specie se di poco conto, facevano di tutto per far
        mettere all&apos;Indice un loro lavoro, risultando la censura (fin d&apos;allora!)
        la migliore forma di pubblicit&#xE0;. Solo gli autentici intellettuali
        non facevano che lamentarsi (oltretutto con argomenti che oggi potremmo
        trovare sui giornali per analoghi problemi). In pieno &apos;600, anche dopo
        la morte di Federigo Borromeo (1631), la critica controriformistica al
        teatro assunse toni particolarmente drammatici, essendosi estesa alla
        forma specifica, non solo quindi contro contro quello comico.<br>
        Un grande difensore del teatro fu tuttavia un religioso gesuita: Gian
        Domenico Ottonelli (1584-1670), che col suo trattato &quot;Della cristiana
        moderazione del teatro&quot; introduce per l&apos;appunto il concetto di spettacolo
        &quot;equilibrato&quot;, finalizzato a temperare gli eccessi, anche degli
        attori, a stimolare i sentimenti ed il contenuto civile dei testi, che
        avranno per&#xF2; solo pi&#xF9; tardi, con Carlo Goldoni (1707-1793)
        il suo grandissimo interprete e innovatore. Tuttavia, il secolo XVII &#xE8;
        gi&#xE0; dominato dal nuovissimo stile barocco, ossia da una concezione
        estremamente teatrale della vita privata e pubbilca, dell&apos;urbanistica
        cme dell&apos;architettura.<br>
        La tratralizzazione del mondo (in greco &quot;teatron&quot; &#xE8; un
        luogo pubblico e circolare, adatto a contenere un grande numero di spettatori,
        ma il cerchio &#xE8; anche simbolo di perfezione), &#xE8; colta dal
        Manzoni fin dall&apos;apertura dei &quot;Promessi Sposi&quot;, l&#xE0; dove
        si descrive, in apertura la scena-paesaggio abitata dai due giovani protagonisti:
        &quot;Quel ramo del lago di Como, che volge a mezzogiorno, tra due catene
        non interrotte di monti, tutto a seni e a golfi, aseconda dello sporgere
        e del rientrare di quelli, vien, quasi a un tratto, a ristringersi, e
        a prender corso e figura di fiume, tra un promontorio a destra, e un&apos;ampia
        costiera dall&apos;altra parte; e il ponte, che ivi congiunge le due rive,
        par che renda ancora pi&#xF9; sensibile all&apos;occhio questa trasformazione,
        e segni il punto in cui il lago cessa, e l&apos;Adda ricomincia, per ripigliare
        poi il nome di lago dove le rive, allontanandosi di nuovo, lascian l&apos;acqua
        distendersi e rallentarsi in nuovi golfi e nuovi seni&quot;.<br>
        Non sembra la descrizione di un edificio barocco tutto a linee concave
        e convesse (seni e golfi), a sporgenze e meno, figure plastiche (Qule
        ramo... che volge a mezzogiorno), illusioni ottiche (par che renda ancora
        pi&#xF9; sensibile all&apos;occhio questa trasformazione), equilibri precari
        e dialoghi con l&apos;acqua ottenuti attraverso ripetizioni e improvvise interruzioni?
        La stessa trama del romanzo, quella dei giovani innamorati e per&#xF2;
        perseguitati da un arrogante aristocratico, non &#xE8; davvero anomala
        rispetto al teatro popolare in maschera - seicentesco e meno -, dove solo
        i protagonisti usavano recitare a volto scoperto. Ma i non protagonisti
        come, nel caso specifico, i don Abbondio e gli Azzeccagarbugli, ricordano
        gi&#xE0; le tragicomiche figure popolari di un dottor Ballanzone o di
        un Pantalone; i don Rodrigo e gli Innominato - con la corte di &quot;bravi&quot;
        al seguito - sono tipicissime maschere demoniache, distrutte dal peccato
        e dalla peste, mentre la Milano sconvolta dallo stesso &quot;morbo sociale&quot;
        &#xE8; ancora una volta una grande scenografia dove ballano cadaveri,
        furfanti e guardie rozze: insomma una del tutto tradizionale, per il teatro,
        &quot;discesa agli inferi&quot; quella di Renzo, offerta dall&apos;Autore come
        prova della reale bont&#xE0; del giovane. Infine, i vari &quot;deus
        ex machina&quot; (letteralmente: &quot;il dio calato dall&apos;alto tramite
        apposita macchina&quot;, in teatro veniva impiegata per trarre d&apos;impaccio
        il beniamino del pubblico): Padre Cristoforo, Suor Gertrude, Don Ferrante,
        il cugino di Bergamo, il Cardinale Federigo; la stessa peste ed il temporale
        purificatore sono &quot;manus dei&quot; operante anche attraverso gli
        elementi della natura, come usava l&apos;antico teatro greco.<br>
        Eppure, nonostante questa grottesca rappresentazione del secolo XVII,
        manzoni sente di non poter rinunciare ad idealizzare la figura di Federigo
        Borromeo, dedicandogli addirittura l&apos;intero XXII capitolo.<br>
        Il rapporto fra Carlo e l&apos;ancor fanciullo Federigo &#xE8; descritto
        in termini realistici: il primo appare al secondo come una figura gigantesca,
        solenne e quasi spettrale, pronta a soggiogarlo con la sua personalit&#xE0;,
        protettiva ma anche fortemente censoria. Federigo, ed &#xE8; questo
        che manzoni gli ammira, dovette alquanto sforzarsi per tutta la vita di
        imitarlo, anche nel difficile compito di aiutare i deboli; i quali, gi&#xE0;
        conoscendo cosa significhino realmente i vuoti del potere, dovettero dedicarsi
        frequentemente all&apos;arte di arrangiarsi, come personaggi quali Renzo, Lucia,
        padre Cristoforo, Agnese insegnano. Notoriamente, il modo manzoniano di
        considerare le classi umili &#xE8; di tipo paternalistico. Ma, a guardar
        bene, quel modo non doveva essere dissimile da quello dei cardinali Borromeo.
        Neppure la religiosit&#xE0; &quot;bigotta&quot; di Lucia doveva essere
        tanto differente da quella delle fanciulle dell&apos;epoca, in specie se nella
        malaugurata situazione di essere perseguitate, senza protezione se non
        quella psicologica fornita dalla fede.</font></p>
      </td>
    <td width="2%" valign="top" align="left"></td>
    <td width="20%" valign="top" align="left" bgcolor="#FFFFFF">
      <p><font face="Verdana, Arial, Helvetica, sans-serif" size="1"><br>
        da &quot;Arte e Popolo nella Media Valle del Lambro&quot; parte prima:
        era preindustriale. A cura del gruppo di iniziative culturali &quot;La
        Civilt&#xE0; dell&apos;Acqua&quot;. Supplemento a &quot;L&apos;informasalute -
        Periodico dei Comuni della Media Valle del Lambro, numero 5, settembre-ottobre
        1985.</font></p>
     </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="100%">
      <hr noshade="" size="1">

    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:webmaster@aczivido.net" style="color: rgb(0,0,255)"><font color="#0000FF">webmaster@aczivido.net</font></a></font></small></p>
</body>

</html>

