<html>
<head>
<meta name="GENERATOR" content="Microsoft FrontPage 3.0">
<title>Daniele Sterpos - la via Emilia 2</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font face="Times New Roman, Times, serif" color="#808080" size="4"><big>Lombardia</big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">Comunicazioni
        stradali attraverso i tempi: Milano-Piacenza-Bologna</font><br>
        <font face="Verdana, Arial, Helvetica, sans-serif" size="1">a cura del
        Dr. Daniele Sterpos</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td valign="top" align="left"> <br>

      <table width="100%" border="0" cellspacing="0" cellpadding="0">
        <tr>
          <td align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1"><b>Nascita
              della &quot;Via Aemilia&quot;</b><br>
              Nell&apos;anno 187 entrambi i consoli erano impegnati contro i Liguri,
              sia nei monti dell&apos;Appennino settentrionale che nelle zone collinose
              fino alla pianura. Pi&#xF9; a ovest era C. Flaminio: egli, battuti
              nei due versanti appenninici i Frinati e gli Apuani, &quot;per non
              tenere in ozio i soldati costru&#xEC; una via da Bologna ad Arezzo&quot;.
              L&apos;altro console, M. Emilio Lepido, prima costrinse i Liguri a concentrarsi
              sui monti, poi li vinse in una vera e propria battaglia e li deport&#xF2;
              nella pianura. Pacificato il paese dei Liguri, &quot;condusse l&apos;esercito
              in territorio gallico e tracci&#xF2; una via da Piacenza a Rimini
              per congiungerla alla Flaminia.<br>
              Cos&#xEC;, semplicemente, ma con precisione, la nascita delle
              due &quot;viae publicae&quot; ci &#xE8; stata tramandata da Livio.
              La brevit&#xE0; della notizia, inserita in un racconto tutto sonante
              di combattimenti e vittorie, pu&#xF2; far credere che fosse un&apos;azione
              di riflesso, quasi casuale. Ma &#xE8; appena un&apos;impressione, che
              non impedisce di cogliere, dal testo stesso di Livio, le caratteristiche
              vere dei due avvenimenti: che le costruzioni furono subordinate
              a un successo militare sicuro, che ottenuto questo furono intraprese
              senza indugio, che i consoli vi posero mano quasi simultaneamente.<br>
              Ci si viene cos&#xEC; rivelando, entro le direttive consuete della
              politica romana, un piano di meditate realizzazioni stradali, approntato
              probabilmente gi&#xE0; prima della pacificazione, con l&apos;intento
              di consolidare ci&#xF2; che le armi avevano conquistato. Quando
              consideriamo che il Senato, malgrado molte proteste, assegn&#xF2;
              quell&apos;anno eccezionalmente ai due consoli la stessa provincia e
              la stessa guerra, conveniamo che s&apos;intese impegnare fortemente Lepido
              e Flaminio alla definitiva sistemazione della zona: in conseguenza
              il loro mandato pu&#xF2; benissimo aver compreso l&apos;apertura delle
              due strade come corollario all&apos;eliminazione della guerriglia ligure.<br>
              La portata dell&apos;opera compiuta in quell&apos;anno 187 &#xE8;, per quanto
              riguarda la via Emilia, impossibile a definirsi nei particolari,
              ma non difficile a intuirsi nel suo complesso. La rapidit&#xE0;
              dell&apos;esecuzione (se si d&#xE0; credito a Livio, appena qualche
              mese, perch&#xE8; non poteva avanzare di pi&#xF9; dopo la campagna
              contro i Liguri) fa capire, a prescindere da ogni altro elemento,
              che si tratt&#xF2; soprattutto di render continua la via utilizzando
              tronchi preesistenti: anche per &quot;l&apos;Aemilia&quot; l&apos;opera del
              costruttore si riduce dunque a &quot;miglioramenti, od allacciamenti
              del tracciato secondo la gi&#xE0; perfezionata tecnica romana&quot;.
              Certamente nel fare ci&#xF2; si ricorse a molte soluzioni provvisorie
              specie per il passaggio dei corsi d&apos;acqua; e lunghi tratti di vecchi
              sentieri dovettero essere incorporati, dopo sommarie migliorie,
              nella strada.<br>
              Ci&#xF2; non vuol dire che l&apos;opera di Lepido debba esser considerata
              insignificante. A parte l&apos;entit&#xE0; materiale dei lavori, nei
              quali fu impiegato un esercito e che devono esser consistiti specialmente
              nel costruire terrapieni, essa ebbe il merito di inserire la grande
              strada nella vita romana, come possesso permanete dello stato, e
              di legarla, rendendola continua, a un preciso tracciato e a un preciso
              compito.</font></p>
          </td>
        </tr>
        <tr>
          <td align="left" valign="top">
            <p><font face="Verdana, Arial, Helvetica, sans-serif" size="-7" color="#FFFFFF">o</font></p>
          </td>
        </tr>
      </table>

    </td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><br>
        <font face="Verdana, Arial, Helvetica, sans-serif" size="1" color="#0000FF"><b><a href="viaemilia.html">indice
        argomento</a></b></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="84%" align="left" valign="top">
      <p><font face="Verdana, Arial, Helvetica, sans-serif" size="1">Soc. Concessioni
        e Costruzioni Autostrade p.a (Gruppo I.R.I.) - Ed. Istituto Geografico
        De Agostini, Novara, 1959</font></p>
    </td>
    <td width="16%" align="left" valign="top">
      <hr noshade="" size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)" target="_top"><font color="#0000FF">Associazione Culturale
  Zivido</font></a><br>
  <a href="mailto:webmaster@aczivido.net" style="color: rgb(0,0,255)">webmaster@aczivido.net</a></font></small></p>
</body>

</html>

