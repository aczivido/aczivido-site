<html>
<head>
<meta name="GENERATOR" content="Microsoft FrontPage 3.0">
<title>Daniele Sterpos - la via Emilia 5</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font face="Times New Roman, Times, serif" color="#808080" size="4"><big>Lombardia</big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">Comunicazioni
        stradali attraverso i tempi: Milano-Piacenza-Bologna</font><br>
        <font face="Verdana, Arial, Helvetica, sans-serif" size="1">a cura del
        Dr. Daniele Sterpos</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td valign="top" align="left"> <br>

      <table width="100%" border="0" cellspacing="0" cellpadding="0">
        <tr>
          <td align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1"><b>Strada
              romana da &quot;Mediolanum&quot; a &quot;Placentia&quot;: origne.</b><br>
              Fuori del piano regionale conseguenza importantissima della costruzione
              della &quot;Via Aemilia&quot; e del suo mantenimento in attivit&#xE0;
              per cura dello stato romano fu di assicurare i collegamenti tra
              l&apos;Urbe e la regione transpadana, particolarmente con quella zona
              dove sarebbe poi sorta la grande metropoli lombarda.<br>
              Nel punto della pianura padana dove sta oggi Milano, un centro etrusco
              assai notevole sorgeva cinque o sei secoli prima di Cristo: &quot;Melpum&quot;.
              Subentrati agli Etruschi i Galli (la tradizione li fa occupare &quot;Melpum&quot;
              all&apos;inizio del secolo IV), fior&#xEC; all&apos;incirca nel medesimo
              luogo &quot;Mediolanum&quot;, della cui importanza fa fede lo storico
              Polibio che la definisce &quot;il centro pi&#xF9; importante del
              territorio degli Insubri&quot; al momento della conquista romana.
              Gli Etruschi di &quot;Melpum&quot; e i Galli di &quot;Mediolanum&quot;
              furono certo in contatto con la zona del medio Po e con quella di
              Bologna, sede di un centro abitato per l&apos;epoca considerevole. Ma
              su questi movimenti, sui sentieri e le piste che ad essi servirono
              (prefigurando in certo modo la Milano-Piacenza-Bologna) nulla si
              pu&#xF2; affermare con sicurezza.<br>
              Anche per la via romana da &quot;Mediolanum&quot; a &quot;Placentia&quot;
              una documentazione incontestabile l&apos;abbiamo solo nell&apos;et&#xE0;
              imperiale con gli Itinerari. Per il periodo pi&#xF9; antico restano
              solo degli indizi. Trascuriamo le evoluzioni dei Romani e dei Galli
              nella pianura del Po, quando &quot;Mediolanum&quot; era ancora in
              mano agli Insubri, sulle quali troppo poco sappiamo per dire se
              furono legate a una strada e a quale, e fissiamo come primi fatti
              importanti per lo sviluppo della viabilit&#xE0; che c&apos;interessa
              la conquista romana di Milano (222) e la deduzione della colonia
              di Piacenza (218). Quest&apos;ultima venne a inserirsi nei preparativi
              della guerra annibalica, ma &#xE8; chiaro che la decisione era
              stata presa prima per stabilire un caposaldo, un centro diffusore
              di romanit&#xE0;, nel territorio da poco sottomesso.<br>
              Elemento determinante per la scelta della localit&#xE0; dovette
              quindi essere, oltre alla vicinanza del Po, il confluire in essa
              di vie primitive che offrissero qualche possibilit&#xE0; di collegamento
              con i pi&#xF9; grossi abitati gallici, compreso &quot;Mediolanum&quot;.
              Di veri scambi tra il capoluogo insubre e la nascente &quot;Placentia&quot;
              non si pu&#xF2; tuttavia parlare fino alla riconquista romana
              della regione. All&apos;avvicinarsi di Annibale infatti i Galli si ribellarono
              a Roma, mentre Piacenza rest&#xF2;, secondo la tradizione, isolata
              si, ma fedele e a lungo indipendente.<br>
              Tornati i Romani nella valle del Po e aperta la &quot;Via Aemilia&quot;,
              si rivel&#xF2; l&apos;opportunit&#xE0; di una regolare e permanente
              strada anche da &quot;Placentia&quot; a quella &quot;Mediolanum&quot;
              che, rimanendo uno dei centri della Cisalpina, si trovava in posizione
              geograficamente cos&#xEC; felice. Quanti anni dopo la nascita
              della &quot;Via Aemilia&quot; i Romani abbiano costruito la strada
              diretta tra Piacenza e Milano resta imprecisato, ma probabilmente
              l&apos;intervallo fu breve e non superiore a una cinquantina d&apos;anni.</font></p>
          </td>
        </tr>
        <tr>
          <td align="left" valign="top">
            <p><font face="Verdana, Arial, Helvetica, sans-serif" size="-7" color="#FFFFFF">o</font></p>
          </td>
        </tr>
      </table>

    </td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><br>
        <font face="Verdana, Arial, Helvetica, sans-serif" size="1" color="#0000FF"><b><a href="viaemilia.html">indice
        argomento</a></b></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="84%" align="left" valign="top">
      <p><font face="Verdana, Arial, Helvetica, sans-serif" size="1">Soc. Concessioni
        e Costruzioni Autostrade p.a (Gruppo I.R.I.) - Ed. Istituto Geografico
        De Agostini, Novara, 1959</font></p>
    </td>
    <td width="16%" align="left" valign="top">
      <hr noshade="" size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)" target="_top"><font color="#0000FF">Associazione Culturale
  Zivido</font></a><br>
  <a href="mailto:daniele.esposti@gmail.com" style="color: rgb(0,0,255)">pierino.esposti@gmail.com</a></font></small></p>
</body>

</html>
