<html>
<head>
<meta name="GENERATOR" content="Microsoft FrontPage 3.0">
<title>Daniele Sterpos - la via Emilia 6</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font face="Times New Roman, Times, serif" color="#808080" size="4"><big>Lombardia</big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">Comunicazioni
        stradali attraverso i tempi: Milano-Piacenza-Bologna</font><br>
        <font face="Verdana, Arial, Helvetica, sans-serif" size="1">a cura del
        Dr. Daniele Sterpos</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td valign="top" align="left"> <br>

      <table width="100%" border="0" cellspacing="0" cellpadding="0">
        <tr>
          <td align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1"><b>Tracciato</b><br>
              La testimonianza precisa della strada da &quot;Mediolanum&quot;
              a &quot;Placentia&quot; si trova nei medesimi documenti itinerari
              che abbiamo considerato per il tratto Piacenza-Bologna della via
              Emilia. La lunghezza complessiva era certo di 40 miglia, perch&#xE8;
              da &quot;Mediolanum&quot; a &quot;Laus&quot; si deve accettare la
              cifra 16 data da due Itinerari, anzi da tre, se si apporta a quello
              Burdigalense un&apos;ovvia correzione, e da &quot;Laus&quot; a &quot;Placentia&quot;
              la cifra 24, indicata pure da due fonti e contro la quale non pu&#xF2;
              essere in alcun modo sostenuta l&apos;altra di 20 miglia data dalla &quot;Tabula
              Peutingeriana&quot; inferiore grandemente anche alla distanza in
              linea d&apos;aria fra i due estremi.<br>
              Per le localit&#xE0; intermedie l&apos;Itinerario Burdigalense &#xE8;
              il pi&#xF9; completo. Vi figurano &quot;Ad Nonum&quot; 7 miglia
              dopo &quot;Mediolanum&quot; (ma la cifra va sostituita con 9, perch&#xE8;
              il nome stesso della stazione la dichiara situata a 9 miglia da
              &quot;Mediolanum&quot;: ecco la correzione che, come si &#xE8;
              detto sopra, fa concordare anche questa fonte con le altre), &quot;Laus&quot;
              a 7 miglia da &quot;Ad Nonum&quot;, &quot;Tribus Tabernis&quot;
              a 8 miglia da &quot;Laus&quot; e &quot;Ad Rotas&quot; a 5 miglia
              da &quot;Tribus Tabernis&quot;. Da &quot;Ad Rotas&quot; a &quot;Placentia&quot;
              vi sono 11 miglia.<br>
              Per la ricostruzione schematica della via manca purtroppo l&apos;elemento
              che in questi casi offre il pi&#xF9; valido aiuto, cio&#xE8;
              non ci si pu&#xF2; basare sui miliari, dato che i pochissimi attribuibili
              alla Milano-Piacenza sono di ubicazione incerta. Resta tuttavia
              possibile riconoscere sul terreno le orme di una strada il cui tracciato
              abbia lo sviluppo richiesto dagli Itinerari e la cui antichit&#xE0;
              trovi conferma nei documenti medievali, nella toponomastica e in
              rinvenimenti vari. Ci&#xF2; &#xE8; merito di vari specialisti
              e particolarmente del Fraccaro, che ricercando la romana &quot;Placentia-Mediolanum&quot;
              ha dato un esempio di come lo studio delle nostre carte topografiche
              possa far identificare gli elementi che risalgono all&apos;antica viabilit&#xE0;.<br>
              Punto di partenza a Milano &#xE8; la porta romana della cinta
              imperiale, con l&apos;attuale corso di porta Romana. Viene segnata una
              direzione che la via seguiva fino a Rogoredo; qui piegava leggermente
              ma ritornava subito diritta fino a Melegnano. Poco prima di Melegnano
              era l&apos;antica &quot;mutatio ad Nonum&quot;. Dopo la cittadina, al
              passaggio del Lambro, il percorso non &#xE8; pi&#xF9; riconoscibile:
              se ne ritrovano le tracce 4 km dopo in una serie di strade e di
              rogge che va diritta a Lodi Vecchio. Nel passare da Lodi Vecchio
              il rettilineo della Milano-Piacenza subiva una spezzatura: &quot;caratteristica
              - spiega Fraccaro - delle strade romane quando attraversano una
              citt&#xE0; lungo un asse che non &#xE8; nella stessa direzione
              della strada&quot;.<br>
              Sorgeva qui dunque un abitato importante, il maggiore che la via
              incontrasse lungo il suo cammino. In epoca romana si chiam&#xF2;
              &quot;Laus Pompeia&quot;, molto probabilmente per celebrare la &quot;gloria&quot;
              di Pompeo Strabone, il console dell&apos;89 a.C. Autore di una legge
              per concedere un diritto di cittadinanza minore ai Transpadani,
              legge che fece rifiorire l&apos;intera zona. Ma era un centro che gi&#xE0;
              esisteva sotto i Galli e che doveva ben aver raggiunto una certa
              consistenza quando fu costruita la strada, se questa fu costretta
              ad adattarsi alla sua topografia.<br>
              Dopo Lodi Vecchio l&apos;antico tracciato &#xE8; segnato da tronchi
              di strada pi&#xF9; o meno importanti, limiti e rogge allineati
              da San Bassiano a Pieve de&apos; Guazzi: e prolungando la linea si giunge
              a S. Maria del Toro, il cui nome antico di S. maria &quot;in strata&quot;
              o &quot;in via lata&quot; ha il valore di una conferma. Dopo S.
              Maria si trova ancora, quasi in asse col precedente, una serie di
              vie campestri o carrozzabile che, con una sola interruzione e passando
              per Monastirolo di Borghetto, l&apos;antica stazione &quot;Tres Tabernae&quot;,
              porta nei pressi di Livraga, quindi a Cascina Nuova. A sud di questo
              punto il Fraccaro non nota altre tracce della strada romana, ma
              crede possibile affermare su elementi dati dall&apos;Agnelli che essa
              passava accanto a Cascina Griona e fra Ospedaletto e Cascina Mandella.
              Di fatto Cascna Griona &#xE8; congiunta a Cascina Nuova da una
              roggia che ha proprio la direzione dell&apos;antica strada; lungo di
              essa corre anche il limite di propriet&#xE0;. Alla Griona il Fraccaro
              pone la &quot;mutatio Ad Rotas&quot; che era a 11 miglia da Piacenza
              e a 5 da &quot;Tres Tabernae&quot;. Egli si arresta qui, ritenendo
              vano investigare un terreno tanto alterato dai cambiamenti di letto
              di due fiumi, lambro e Po, quale &#xE8; quello tra Ospedaletto
              e Piacenza. Il Caretta indica oltre la Griona alcuni tronchi che
              possono ancora segnare l&apos;antico tracciato fino a Mirabello.<br>
              Caratteristiche positive del tracciato cos&#xEC; restituito sono
              ch&apos;esso congiunge, oltre a Melegnano e Lodi Vecchio, le localit&#xE0;
              che pi&#xF9; frequentemente resultano adiacenti alla strada romana
              nei documenti medievali quali Pieve de&apos; Guazzi, Mongiardino, S.Maria
              in Strada, Livraga, Cascina Griona, ecc.., e che i tratti tuttora
              in uso corrispondenti alla via romana hanno spessissimo un evidente
              carattere di residui, poco legati alla viabilit&#xE0; attuale,
              cosicch&#xE8; non di rado bruscamente muoiono all&apos;incontro di
              una roggia o di una strada pi&#xF9; recente.<br>
              Ma soprattutto tornano le distanze. Infatti completando le lacune
              con delle rette il tracciato misura da Milano alla C. Griona &quot;Ad
              Rotas&quot; poco pi&#xF9; delle 29 miglia richieste. Dalla Griona
              a Piacenza restano, secondo gl&apos;Itinerari, 11 m. precise. Si u&#xF2;
              ritenere scarsa quest&apos;ultima cifra perch&#xE8; 11 miglia corrispondono
              alla distanza in linea d&apos;aria fra le due localit&#xE0; e sarebbero
              riempite solo da una strada assolutamente rettilinea, problematica
              essendoci di mezzo l&apos;attraversamento di un grande fiume. Ma con
              tutta probabilit&#xE0; nel dato degli Itinerari non &#xE8; compreso
              il tratto fra le due rive del Po, il che permette di supporre che
              la strada fosse pi&#xF9; lunga, si scostasse dalla linea retta
              e magari passasse per Guardamiglio, come sembra ritenere il Fraccaro.
              Il Po era superato infatti con un traghetto (data l&apos;importanza della
              strada specie dopo l&apos;istituzione del regolare &quot;cursus publicus&quot;
              bisogna supporre che tale servizio fosse sempre assicurato), in
              circostanze particolari i Romani possono aver costruito anche ponti
              di barche, ma non risulta che essi abbiano mai intrapreso la costruzione
              di un ponte in pietra.<br>
              Non esistono oggi, come si &#xE8; detto, miliari di cui sia dimostrata
              l&apos;appartenenza a questa via; ma si ritiene giustamente che lungo
              di essa sorgessero i tre conservati nel museo di Lodi. Sono del
              medesimo marmo rosso e, bench&#xE8; due appaiano frammentari,
              si vede che dovettero avere tutti eguali proporzioni; l&apos;unico intero
              reca due iscrizioni, la pi&#xF9; breve delle quali &#xE8; leggibile,
              almeno in parte, anche sugli altri. La identit&#xE0; del materiale
              e delle epigrafi indica che le pietre sono di una stessa strada
              e poich&#xE9; la via complessivamente pi&#xF9; vicina alle localit&#xE0;
              dalle quali provengono - Salerano, Pieve Fissiraga e Massalengo
              - resulta l&apos;antica strada Milano-Piacenza, ipotesi pi&#xF9; che
              fondata &#xE8; che abbiano appartenuto a quest&apos;ultima. Vedremo
              pi&#xF9; avanti quali indicazioni, ammesso ci&#xF2; per certo,
              essi possano dare sulle vicende della strada.</font></p>
          </td>
        </tr>
        <tr>
          <td align="left" valign="top">
            <p><font face="Verdana, Arial, Helvetica, sans-serif" size="-7" color="#FFFFFF">o</font></p>
          </td>
        </tr>
      </table>

    </td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><br>
        <font face="Verdana, Arial, Helvetica, sans-serif" size="1" color="#0000FF"><b><a href="viaemilia.html">indice
        argomento</a></b></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="84%" align="left" valign="top">
      <p><font face="Verdana, Arial, Helvetica, sans-serif" size="1">Soc. Concessioni
        e Costruzioni Autostrade p.a (Gruppo I.R.I.) - Ed. Istituto Geografico
        De Agostini, Novara, 1959</font></p>
    </td>
    <td width="16%" align="left" valign="top">
      <hr noshade="" size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)" target="_top"><font color="#0000FF">Associazione Culturale
  Zivido</font></a><br>
  <a href="mailto:daniele.esposti@gmail.com" style="color: rgb(0,0,255)">pierino.esposti@gmail.com</a></font></small></p>
</body>

</html>
