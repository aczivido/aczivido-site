<html>
<head>
<meta name="GENERATOR" content="Microsoft FrontPage 3.0">
<title>Daniele Sterpos - la via Emilia 10</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font face="Times New Roman, Times, serif" color="#808080" size="4"><big>Lombardia</big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">Comunicazioni
        stradali attraverso i tempi: Milano-Piacenza-Bologna</font><br>
        <font face="Verdana, Arial, Helvetica, sans-serif" size="1">a cura del
        Dr. Daniele Sterpos</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td valign="top" align="left"> <br>

      <table width="100%" border="0" cellspacing="0" cellpadding="0">
        <tr>
          <td align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1"><b>La
              &quot;Via Aemilia&quot; nell&apos;anno dei quattro imperatori.</b><br>
              Questo quadro di pace e di normalit&#xE0; amministrativa ci si
              presenta per oltre due secoli, da Augusto agli Antonini: le agitazioni
              causate da minacce alle frontiere e dalle lotte per il trono imperiale
              ben poche ripercussioni ebbero in questa parte d&apos;Italia, e in generale
              all&apos;interno dell&apos;Impero. I gravi disordini dell&apos;anno 69 per&#xF2;
              - i pi&#xF9; gravi di tutto il primo periodo imperiale - turbarono
              profondamente proprio la &quot;Transpadana&quot;, l&apos;Aemilia, e le
              strade che ne costituivano la spina dorsale, collegando, attraverso
              &quot;Placentia&quot;, &quot;Mediolanum&quot; a &quot;Bononia&quot;.<br>
              Un momento veramente tragico: dal giugno 68 (morte di Nerone) al
              dicembre 69 (riconoscimento di Vespasiano imperatore), quattro sovrani
              di seguito muoiono di morte violenta. Dopo che Galba, venuto dalla
              Spagna a impadronirsi d&apos;una capitale restata senza padrone con il
              suicidio di Nerone, venne ucciso in Roma, colui che fu eletto al
              suo posto, Otone, trov&#xF2; un rivale gi&#xE0; dichiarato.
              I sostenitori di Vitellio, acclamato imperatore dalle truppe in
              Germania, dilagavano nella Valle Padana: Otone si mosse subito per
              affrontarli. Avanzava con il grosso dei suoi, coperto di una corazza,
              a piedi, davanti alle insegne, &quot;rude, rabbuffato, diverso dalla
              propria fama&quot;. In tale guisa, intimamente ripugnando alla guerra
              civile, ma deciso a non sottrarsi a nessuna responsabilit&#xE0;,
              Otone pass&#xF2; anche sulla via Emilia da Bologna in poi. Lo
              sappiamo positivamente: egli si era fatto accompagnare dalla maggior
              parte dei senatori e li aveva lasciati ad attenderlo fuori della
              zona d&apos;operazioni; il luogo dove i senatori sostarono &#xE8; Modena:
              dunque almeno il tratto Bologna-Modena era stato percorso da Otone
              e dai suoi. Quando incominciarono a giungere le nuove della sconfitta
              subita dagli otoniani a &quot;Betriacum&quot;, quei senatori, non
              sapendo come contenersi, ritornarono per prima cosa a Bologna. L&#xEC;,
              poich&#xE9; la strada era il luogo migliore per raccogliere le
              notizie, si divisero il compito di aspettare sulle vie (oltre alla
              &quot;Aemilia&quot; c&apos;era la strada di Ostiglia che menava verso
              il campo di battaglia) finch&#xE8; un liberto di Otone arriv&#xF2;
              dicendo d&apos;aver lasciato l&apos;imperatore ancora vivo, ma distaccato
              dall&apos;esistenza e preoccupato solo della sua memoria presso i posteri.<br>
              Circa un mese pi&#xF9; tardi pass&#xF2; su quelle medesime strade
              Vitellio, che si pu&#xF2; ritenere traversasse l&apos;Emilia facendo
              in senso contrario la strada di Otone, perch&#xE8; visit&#xF2;
              il campo di battaglia e successivamente Bologna. Le agitazioni non
              erano ancora finite per la regione padana, invasa poco dopo dai
              sostenitori di vespasiano. Quando questi furono per&#xF2; giunti
              a Roma, l&apos;Impero ritrov&#xF2; un degno reggitore e s&apos;inizi&#xF2;
              la sua stagione pi&#xF9; felice, durata oltre un secolo.<br>
              Che per cos&#xEC; lungo periodo si abbiano pochissime notizie
              precise della Transpadana, dell&apos;Emilia e dei loro centri maggiori
              non va inteso come segno di inattivit&#xE0;, la quale si sarebbe
              prima di tutto riflessa in un rallentamento del traffico stradale,
              perch&#xE8; anzi la vita civile dovette essere intensa e progredita.
              In particolare matur&#xF2; allora quella floridezza con cui Milano
              ci appare nell&apos;et&#xE0; successiva; ci&#xF2; fa supporre che
              la strada che l&apos;univa al Po ed a Roma avesse un cospicuo movimento
              e fosse in condizioni di ben sopportarlo.</font></p>
          </td>
        </tr>
        <tr>
          <td align="left" valign="top">
            <p><font face="Verdana, Arial, Helvetica, sans-serif" size="-7" color="#FFFFFF">o</font></p>
          </td>
        </tr>
      </table>

    </td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><br>
        <font face="Verdana, Arial, Helvetica, sans-serif" size="1" color="#0000FF"><b><a href="viaemilia.html">indice
        argomento</a></b></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="84%" align="left" valign="top">
      <p><font face="Verdana, Arial, Helvetica, sans-serif" size="1">Soc. Concessioni
        e Costruzioni Autostrade p.a (Gruppo I.R.I.) - Ed. Istituto Geografico
        De Agostini, Novara, 1959</font></p>
    </td>
    <td width="16%" align="left" valign="top">
      <hr noshade="" size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)" target="_top"><font color="#0000FF">Associazione Culturale
  Zivido</font></a><br>
  <a href="mailto:pierino.esposti@gmail.com" style="color: rgb(0,0,255)">pierino.esposti@gmail.com</a></font></small></p>
</body>

</html>
