<html>
<head>
<meta name="GENERATOR" content="Microsoft FrontPage 3.0">
<title>Daniele Sterpos - la via Emilia 22</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font face="Times New Roman, Times, serif" color="#808080" size="4"><big>Lombardia</big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">Comunicazioni
        stradali attraverso i tempi: Milano-Piacenza-Bologna</font><br>
        <font face="Verdana, Arial, Helvetica, sans-serif" size="1">a cura del
        Dr. Daniele Sterpos</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td valign="top" align="left"> <br>

      <table width="100%" border="0" cellspacing="0" cellpadding="0">
        <tr>
          <td align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1"><b>Episodi
              della &quot;lotta per le investiture&quot;.</b><br>
              L&apos;avvenimento pi&#xF9; importante del secolo, quello pi&#xF9;
              connesso al mutamento spirituale e materiale avvenuto, fu la &quot;lotta
              per le investiture&quot;, che in alcuni episodi salienti ebbe a
              teatro la regione lombardo-emiliana e le strade stesse di cui stiamo
              parlando.<br>
              L&apos;antipapa che il partito imperiale oppone al riformatore Alessandro
              II (sotto il quale gi&#xE0; s&apos;infiamma la controversia) &#xE8;
              il vescovo di Parma, Cadalo. Quando &quot;questo figlio del diavolo&quot;
              s&apos;incammina per andare a Roma, Beatrice di Canossa, la madre di
              Matilde, gli fa scavare per disprezzo una fossa sulla strada che
              deve percorrere: la &quot;strada di Modena&quot;, ossia la via Emilia.
              Le citt&#xE0; poste sulla grande arteria non di rado furono per
              l&apos;imperatore e per gli antipapi: ma a non molta distanza da essa,
              sulle montagne del Reggiano, le signore di Canossa rappresentarono
              il principale sostegno del partito riformatore. Questa circostanza
              condusse Enrico IV a percorrere parte della via Emilia tra Piacenza
              e Bologna, proprio in quel per lui terribile inverno del 1077, allorch&#xE8;
              dovette affrontare la famosissima sottomissione davanti a Gregorio
              VII. E a pochi giorni dal fatto lo ritroviamo in Piacenza: l&#xE0;,
              soggiornando nel sobborgo probabilmente dalla parte dove era arrivato
              risalendo l&apos;Emilia, rendeva giustizia &quot;in via publica&quot;.<br>
              Un&apos;idea dei tempi e dell&apos;asprezza dei contrasti si pu&#xF2; avere
              seguendo il viaggio di prete Liprando, capo della &quot;pataria&quot;
              milanese. Egli, che mutilato nel naso e degli orecchi mostrava sulla
              sua persona i segni delle sofferenze sostenute per la causa della
              riforma, s&apos;era mosso da Milano, nel 1097, per andare a Roma. Percorrendo
              la via Emilia, a Borgo S.Donnino trov&#xF2; installato re Corrado,
              il figlio ribelle di Enrico IV, e da lui, che pur teneva per il
              pontefice, si sent&#xEC; chiedere cosa pensasse di quei preti
              che si godevano le regalie, ma non volevano dare i sussidi dovuti
              al re. Liprando rispose con diplomazia e ne usc&#xEC; bene, ma
              solo per quel giorno: l&apos;indomani, ripreso il cammino, in vicinanza
              di Parma fu catturato dai sostenitori dell&apos;antipapa Giberto, imprigionato,
              spogliato di tutto, e costretto a tornarsene a Milano.<br>
              Nel corso alterno di quelle vicende la via Emilia, che aveva visto
              un imperatore recarsi a una mortificazione solenne, ne vide anche
              un altro venire nel pieno della sua autorit&#xE0;. L&apos;anno 1110
              Enrico V scese in Italia con un forte esercito ed, evitata Milano
              che gli era ostile, si rec&#xF2; presso Piacenza, a Roncaglia,
              dove tenne una grande dieta, e prima di passare in Toscana percorse
              un lungo tratto della strada da Piacenza a Bologna. E&apos; certo infatti
              che lasciata Piacenza venne al Taro e a Parma, e di l&#xEC; mand&#xF2;
              messi a Matilde: la contessa gli concesse un colloquio e dovette
              in sostanza impegnarsi a non attaccarlo; allora l&apos;imperatore riprese
              sicuro il cammino e arriv&#xF2; fino a Roma, ma prima di entrarvi
              raggiunse un compromesso col papa.<br>
              Aperta cos&#xEC; la via delle intese, lo stesso Enrico segnava,
              dodici anni dopo, il concordato definitivo, quello di Worms. Il
              conflitto violento finiva: il modo con cui si era svolto e concluso
              dava nuova forza a quelle classi d&apos;origine popolare che avrebbero
              avuto di l&#xEC; a poco tanta parte nella nascita del comune.
              Si preparava in tal modo un periodo di relazioni molto intense fra
              i centri dell&apos;Italia settentrionale, e di particolare vitalit&#xE0;
              per le strade che li congiungevano.</font></p>
            </td>
        </tr>
        <tr>
          <td align="left" valign="top">
            <p><font face="Verdana, Arial, Helvetica, sans-serif" size="-7" color="#FFFFFF">o</font></p>
          </td>
        </tr>
      </table>

    </td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><br>
        <font face="Verdana, Arial, Helvetica, sans-serif" size="1" color="#0000FF"><b><a href="viaemilia.html">indice
        argomento</a></b></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="84%" align="left" valign="top">
      <p><font face="Verdana, Arial, Helvetica, sans-serif" size="1">Soc. Concessioni
        e Costruzioni Autostrade p.a (Gruppo I.R.I.) - Ed. Istituto Geografico
        De Agostini, Novara, 1959</font></p>
    </td>
    <td width="16%" align="left" valign="top">
      <hr noshade="" size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)" target="_top"><font color="#0000FF">Associazione Culturale
  Zivido</font></a><br>
  <a href="mailto:webmaster@aczivido.net" style="color: rgb(0,0,255)">webmaster@aczivido.net</a></font></small></p>
</body>

</html>

