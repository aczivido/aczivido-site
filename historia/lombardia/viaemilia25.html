<html>
<head>
<meta name="GENERATOR" content="Microsoft FrontPage 3.0">
<title>Daniele Sterpos - la via Emilia 25</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font face="Times New Roman, Times, serif" color="#808080" size="4"><big>Lombardia</big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">Comunicazioni
        stradali attraverso i tempi: Milano-Piacenza-Bologna</font><br>
        <font face="Verdana, Arial, Helvetica, sans-serif" size="1">a cura del
        Dr. Daniele Sterpos</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td valign="top" align="left"> <br>

      <table width="100%" border="0" cellspacing="0" cellpadding="0">
        <tr>
          <td align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1"><b>Pressione
              di Milano verso il sud e distruzione di &quot;Laus&quot;.</b><br>
              Le diete e il concilio rappresentano delle occasioni straordinarie
              di movimento sulle vie che portavano a Piacenza, ma anche in periodo
              normale la citt&#xE0; restava un nodo stradale di primissimo ordine
              a cui l&apos;alacrit&#xE0; del mondo comunale nascente (il comune si
              viene costituendo nelle maggiori citt&#xE0; lungo la via da Milano
              a Bologna nei primi decenni di questo secolo XII) dava una vera
              animazione. In relazione a questa importanza di Piacenza si esplica
              una pressione verso il sud di Milano. E&apos; una pressione che si eserciter&#xE0;
              specialmente su Lodi, punto chiave nella rete di comunicazione tra
              Milano e il Po, sia lungo il Lambro e l&apos;Adda, sia sulla strada ordinaria.<br>
              Il contrasto tra Lodi e Milano risale all&apos;epoca in cui Ariberto
              d&apos;Intimiano, arcivescovo di Milano, ottenne da Corrado II il diritto
              di investitura dei beni temporali al vescovo di Lodi (1025). I Lodigiani
              reagirono violentemente al tentativo di esercitare praticamente
              questa facolt&#xE0;, e l&apos;arcivescovo dopo aver devastato il circondario
              port&#xF2; le milizie a Lodi e cominci&#xF2; ad assediarla.
              Presto i difensori inclinarono alla resa e &quot;davanti alla porta
              della citt&#xE0;&quot; (quasi sicuramente quella sulla &quot;via
              romana&quot; per Milano) firmarono gli accordi ed accettarono l&apos;imposizione.
              E da quel tempo - dice Arnolfo - fra i Milanesi e i Lodigiani visse
              un implacabile odio, donde per il volgere di molti anni si ebbero
              spoliazioni, incendi e stragi innumerevoli... le quali cose se si
              scrivessero singolarmente farebbero parecchi volumi. In conseguenza
              di queste lotte comunali Lodi dovette subire una parziale distruzione
              nel 1111 e, dopo un periodo di soggezione, la completa rovina.<br>
              Nel 1154 Federico Barbarossa teneva, come s&apos;&#xE8; detto, una
              dieta a Roncaglia; di l&#xE0; egli mand&#xF2; un ecclesiastico
              a Lodi quasi certamente per la &quot;via romana&quot;, a richiedere
              giuramento di fedelt&#xE0;. I Lodigiani lo prestarono con il consenso
              di Milano; per&#xF2; qualche tempo dopo se ne sentirono chiedere
              dai Milanesi un altro che contrastava col primo. Federico Barbarossa
              non era in Italia. Poco dopo la dieta aveva raggiunto, devastando
              il territorio di Piacenza, la via Emilia, l&apos;aveva seguita fino al
              Bolognese (il 5 maggio 1155 era al Taro) ed era andato a Roma per
              l&apos;incoronazione imperiale. Poi era tornato in Germania.<br>
              I Milanesi si mostravano intransigenti. Erano irritati perch&#xE8;
              quelli di Lodi sfruttando la posizione sulla strada avevano, anche
              dopo la prima distruzione, continuato a tenere un mercato, frequentato
              da Piacentini, Pavesi, Cremonesi, Cremaschi e Bergamaschi, e per
              difenderlo erano perfino ricorsi all&apos;imperatore.<br>
              Ogni tentativo fu inutile: da Milano giunsero formazioni armate
              ed il 23 aprile 1158 si incominci&#xF2; a distruggere quanto restava
              di Lodi. Gli abitanti si dispersero, ma quando nell&apos;agosto dello
              stesso anno l&apos;imperatore torn&#xF2; in Italia e si ferm&#xF2;
              presso &quot;Laus&quot; a Castiraga, gli si presentarono a chiedere
              di riedificare la citt&#xE0; presso il porto da loro posseduto
              sull&apos;Adda. Federico assent&#xEC;, concesse ai Lodigiani l&apos;investitura
              del Monteghezzone, il rialto presso l&apos;Adda su cui sorge l&apos;odierna
              citt&#xE0;, e partecip&#xF2; all&apos;atto della fondazione. Poi
              and&#xF2; contro Milano.</font></p>
            </td>
        </tr>
        <tr>
          <td align="left" valign="top">
            <p><font face="Verdana, Arial, Helvetica, sans-serif" size="-7" color="#FFFFFF">o</font></p>
          </td>
        </tr>
      </table>

    </td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><br>
        <font face="Verdana, Arial, Helvetica, sans-serif" size="1" color="#0000FF"><b><a href="viaemilia.html">indice
        argomento</a></b></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="84%" align="left" valign="top">
      <p><font face="Verdana, Arial, Helvetica, sans-serif" size="1">Soc. Concessioni
        e Costruzioni Autostrade p.a (Gruppo I.R.I.) - Ed. Istituto Geografico
        De Agostini, Novara, 1959</font></p>
    </td>
    <td width="16%" align="left" valign="top">
      <hr noshade="" size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)" target="_top"><font color="#0000FF">Associazione Culturale
  Zivido</font></a><br>
  <a href="mailto:pierino.esposti@gmail.com" style="color: rgb(0,0,255)">pierino.esposti@gmail.com</a></font></small></p>
</body>

</html>
