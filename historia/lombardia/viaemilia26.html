<html>
<head>
<meta name="GENERATOR" content="Microsoft FrontPage 3.0">
<title>Daniele Sterpos - la via Emilia 26</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font face="Times New Roman, Times, serif" color="#808080" size="4"><big>Lombardia</big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">Comunicazioni
        stradali attraverso i tempi: Milano-Piacenza-Bologna</font><br>
        <font face="Verdana, Arial, Helvetica, sans-serif" size="1">a cura del
        Dr. Daniele Sterpos</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td valign="top" align="left"> <br>

      <table width="100%" border="0" cellspacing="0" cellpadding="0">
        <tr>
          <td align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1"><b>Marcia
              del Barbarossa su Milano per la &quot;via romana&quot;.</b><br>
              La domenica 3 agosto Federico va e torna da Castiraga a Monteghezzone.
              Due giorni dopo il suo esercito &#xE8; &quot;oltre la Vettabbia,
              dal fiume fino alla chiesa di S.Maria detta Oggiono, per tutta la
              pianura da ambo i lati della via che porta a Milano&quot;: s&apos;&#xE8;
              mosso cio&#xE8; contro i Milanesi appoggiandosi alla &quot;strada
              romana&quot; e gi&#xE0; sta a nord di Melegnano, di cui uno storico
              contemporaneo fa esplicitamente il nome: &quot;preso Trezzo, l&apos;imperatore
              si accamp&#xF2; a Melegnano&quot;. Da Melegnano a Milano &#xE8;
              sempre la strada che segna la direzione di marcia per &quot;i campi
              perfettamente piani, adattissimi agli eserciti&quot; nella facile
              avanzata verso &quot;la porta di Milano, detta porta Romana&quot;.<br>
              Se l&apos;esercito, imponentissimo, procedeva con ampia fronte, le molte
              salmerie e macchine che l&apos;accompagnavano cercavano certo di restare
              nelle sede stradale.<br>
              Il 6 i Teutonici erano davanti alle mura che per&#xF2; si presentavano
              ben munite. Sulla stessa via si levava adesso un ostacolo preoccupante:
              &quot;una torre di pietra ammirevolmente costruita era posta sulla
              via che va a Melegnano, davanti alla porta Romana... e la chiamavano
              arco Romano, perch&#xE8; aveva quattro archi nella parte inferiore&quot;.
              Questo monumento, da cui incominciava l&apos;ultimissimo tratto, in parte
              fiancheggiato da portici, dell&apos;antica &quot;Placentia-Mediolanum&quot;,
              era stato trasformato in fortilizio per proteggere l&apos;ingresso della
              citt&#xE0;. I Milanesi furono sloggiati dall&apos;Arco dopo otto giorni
              di lotta: a breve distanza da quello scacco essi si decisero ala
              resa.<br>
              La prima condizione loro imposta fu di non disturbare l&apos;edificazione
              di Lodi, edificazione che il 3 dicembre un diploma imperiale solennemente
              annunciava a tutti. Veniva nella circostanza concessa ai Lodigiani
              la facolt&#xE0; di aprire sul loro territorio strade di congiunzione
              a quelle delle citt&#xE0; confinanti e si disponeva che la strada
              maestra passante per la vecchia Lodi venisse condotta per la nuova.
              Ma i Lodigiani rimandarono a pi&#xF9; tardi l&apos;esecuzione di lavori
              stradali, occupati com&apos;erano a costruir le case, le mura, i fossati,
              il palazzo imperiale, e soprattutto presi dall&apos;incalzare degli eventi.<br>
              Nei due anni infatti che trascorsero dalla sua fondazione al grande
              assedio di Milano, Lodi sub&#xEC; ripetuti attacchi armati, ospit&#xF2;
              spesso Federico e l&apos;imperatrice, fu luogo di raccolta delle truppe,
              deposito di vettovaglie e di prigionieri, sede di un concilio presieduto
              dall&apos;antipapa Vittore IV. Per raggiungere la nuova citt&#xE0;
              dalla Milano-Piacenza si doveva ricorrere alla strada da tempo esistente
              tra &quot;Laus&quot; e il suo porto sull&apos;Adda presso Monteghezzone,
              probabilmente simile per tracciato all&apos;attuale Lodi Vecchio-Lodi,
              anche perch&#xE8; conduceva a porta Regale. Su di essa, e su tutta
              la &quot;via romana&quot; non &#xE8; azzardato immaginare in questi
              anni un movimento eccezionale per qualit&#xE0; e quantit&#xE0;
              di viaggiatori, occasionato dagli avvenimenti citati e da altri
              ancora che ebbero per centro Lodi. La laconicit&#xE0; delle fonti
              non consente precisazioni, ma alcuni fatti allora accaduti rivelano
              la propria dipendenza dalla viabilit&#xE0; della zona. Per esempio
              l&apos;attacco a Lodi del 18-19 luglio 1160. Federico si trovava a Pavia;
              era il momento buono per le alleate Milano e Piacenza di far convergere
              truppe sulla base imperiale, valendosi della strada che le univa:
              essa appunto garant&#xEC; agli aggressori l&apos;indispensabile rapidit&#xE0;
              e consent&#xEC; di muoversi non solo con le fanterie ma &quot;con
              balestrieri e arceri, con il carroccio, con le preterie e con i
              gatti&quot;. La manovra fall&#xEC; per l&apos;arrivo dei Cremonesi:
              fu per&#xF2; possibile ripiegare ordinatamente.</font></p>
            </td>
        </tr>
        <tr>
          <td align="left" valign="top">
            <p><font face="Verdana, Arial, Helvetica, sans-serif" size="-7" color="#FFFFFF">o</font></p>
          </td>
        </tr>
      </table>

    </td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><br>
        <font face="Verdana, Arial, Helvetica, sans-serif" size="1" color="#0000FF"><b><a href="viaemilia.html">indice
        argomento</a></b></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="84%" align="left" valign="top">
      <p><font face="Verdana, Arial, Helvetica, sans-serif" size="1">Soc. Concessioni
        e Costruzioni Autostrade p.a (Gruppo I.R.I.) - Ed. Istituto Geografico
        De Agostini, Novara, 1959</font></p>
    </td>
    <td width="16%" align="left" valign="top">
      <hr noshade="" size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)" target="_top"><font color="#0000FF">Associazione Culturale
  Zivido</font></a><br>
  <a href="mailto:pierino.esposti@gmail.com" style="color: rgb(0,0,255)">pierino.esposti@gmail.com</a></font></small></p>
</body>

</html>
