<html>
<head>
<meta name="GENERATOR" content="Microsoft FrontPage 3.0">
<title>Daniele Sterpos - la via Emilia 27</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font face="Times New Roman, Times, serif" color="#808080" size="4"><big>Lombardia</big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">Comunicazioni
        stradali attraverso i tempi: Milano-Piacenza-Bologna</font><br>
        <font face="Verdana, Arial, Helvetica, sans-serif" size="1">a cura del
        Dr. Daniele Sterpos</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td valign="top" align="left"> <br>

      <table width="100%" border="0" cellspacing="0" cellpadding="0">
        <tr>
          <td align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1"><b>La
              via Milano-Piacenza durante il grande assedio di Milano.</b><br>
              Ancora meglio la via da Milano a Piacenza, con la diramazione per
              Lodi, rivela la sua efficiente presenza attraverso le cronache del
              pi&#xF9; celebre assedio subito dai Milanesi. Questo praticamente
              si inizia nell&apos;agosto 1161 e va progressivamente inasprendosi. A
              Lodi sta dall&apos;ottobre in poi la residenza abituale dell&apos;imperatore,
              in relazione alla necessit&#xE0; di dominare le vie d&apos;accesso
              a Milano: &quot;L&apos;Imperatore che svernava a Lodi faceva custodire
              giorno e notte, tanto dai Lodigiani come dai Teutonici le strade
              attraverso le quali le vettovaglie erano di solito introdotte a
              Milano da Brescia e da Piacenza&quot;. Soprattutto da Piacenza si
              cerc&#xF2; di far giungere agli assediati delle provvigioni inoltrandole
              per la &quot;strada romana&quot;; e nella met&#xE0; inferiore
              di tale via dovettero esser catturati in maggioranza quei rifornitori
              clandestini che ebbero, secondo gli ordini del Barbarossa, mozzata
              la mano destra.<br>
              Il rigore del blocco stradale contribu&#xEC; al successo dell&apos;assedio,
              che in febbraio appariva gi&#xE0; all&apos;epilogo. Allorch&#xE8;
              il settore superiore della vecchia strada vide l&apos;angoscioso andare
              e venire dei vinti da Milano al comando imperiale. Esso incominci&#xF2;
              il primo di marzo allorch&#xE8; &quot;i consoli sparuti cavalcarono
              a Lodi...&quot; e continu&#xF2; il 4 con la venuta di trecento
              cavalieri con le bandiere delle &quot;porte&quot; culminando poi
              il 6, quando si presentarono moltissimi notabili e parte della fanteria,
              espressione pi&#xF9; diretta del popolo.<br>
              Tutti partendo si misero sulla &quot;via romana&quot;, e la seguirono
              fino a Lodi Vecchio, imboccando poi la strada per il &quot;porto
              dell&apos;Adda&quot;; si pu&#xF2; crederlo senza riserve specie per
              quelli che il 6 vennero alla sottomissione pi&#xF9; dura e solenne,
              dato che scortavano il carroccio, veicolo grosso e pesante. Dal
              carroccio il gonfalone del comune spiccava nel mezzo della lunga
              fila, quando i Milanesi giunsero, in formazione, alla porta di Lodi
              e li vide il notaio imperiale Burcardo: &quot;Entrarono in ordine
              in Lodi Nuova: il popolo di tre porte precedeva il carro e la restante
              moltitudne lo seguiva, fino al palazzo dell&apos;imperatore, che sedendo
              alto sul trono era visto da essi da lontano&quot;. Forse anche Burcardo
              era in alto: egli infatti rappresent&#xF2; quasi panoramicamente
              quella fila di uomini avviliti che conservando l&apos;ordine preso in
              marcia percorrevano il tratto urbano della strada, mentre dal carroccio
              le trombe &quot;suonavano pi&#xF9; forte e quasi celebravano le
              supreme esequie della loro superbia che l&#xEC; doveva morire
              e venir sepolta&quot;.<br>
              La resa dei Milanesi a Lodi segna il pi&#xF9; clamoroso successo
              del Barbarossa in Itali e sar&#xE0; consacrata anche dalla poesia.
              Di fatti cos&#xEC; memorabili queste strade non saranno pi&#xF9;
              spettatrici negli anni immediatamente successivi, pur venendo ancora
              utilizzate in circostanze di notevole rilievo. Le ricalca il Barbarossa
              tornando in Italia nel 1163 e poi di nuovo alcuni anni dopo; Lodi
              &#xE8; sempre il suo punto d&apos;appoggio: questa volta sostandovi
              con la moglie vi tiene un&apos;assemblea generale, indi mette a punto
              il suo esercito e di l&#xEC; inizia quella spedizione verso Roma
              che tanto abbasser&#xE0; la sua fortuna.<br>
              Era il 1167: un eccezionale periodo nella vita della Milano-Piacenza
              si avviava alla fine: pochi mesi dopo Lodi cessa di essere una meta
              costante del Barbarossa, aderendo a quella Lega Lombarda che permetter&#xE0;
              ai comuni, e a Milano prima di tutti, di prendersi sulla superbia
              imperiale la chiara rivincita di Legnano.<br>
              Federico dovette con amarezza rinunciare a esercitare il suo consueto
              potere su quella citt&#xE0; che aveva prima fondata e poi costantemente
              protetta. Quando egli vi ritorner&#xE0;, chiusa la grande lotta,
              nel 1184, in occasione di una amichevole visita alle principali
              citt&#xE0; della zona, quali Milano, Lodi e poi Reggio e Bologna,
              la sua posizione sar&#xE0; assai diversa. Qualcosa tuttavia nel
              Lodigiano venne ad evolversi nel senso indicato dall&apos;energica volont&#xE0;
              di lui: il tracciato della Milano-Piacenza si spost&#xF2; in direzione
              della citt&#xE0; nuova e si stabil&#xEC; col tempo definitivamente
              attraverso di essa.</font></p>
            </td>
        </tr>
        <tr>
          <td align="left" valign="top">
            <p><font face="Verdana, Arial, Helvetica, sans-serif" size="-7" color="#FFFFFF">o</font></p>
          </td>
        </tr>
      </table>

    </td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><br>
        <font face="Verdana, Arial, Helvetica, sans-serif" size="1" color="#0000FF"><b><a href="viaemilia.html">indice
        argomento</a></b></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="84%" align="left" valign="top">
      <p><font face="Verdana, Arial, Helvetica, sans-serif" size="1">Soc. Concessioni
        e Costruzioni Autostrade p.a (Gruppo I.R.I.) - Ed. Istituto Geografico
        De Agostini, Novara, 1959</font></p>
    </td>
    <td width="16%" align="left" valign="top">
      <hr noshade="" size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)" target="_top"><font color="#0000FF">Associazione Culturale
  Zivido</font></a><br>
  <a href="mailto:webmaster@aczivido.net" style="color: rgb(0,0,255)">webmaster@aczivido.net</a></font></small></p>
</body>

</html>

