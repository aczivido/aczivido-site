<html>
<head>
<meta name="GENERATOR" content="Microsoft FrontPage 3.0">
<title>Daniele Sterpos - la via Emilia 29</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font face="Times New Roman, Times, serif" color="#808080" size="4"><big>Lombardia</big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">Comunicazioni
        stradali attraverso i tempi: Milano-Piacenza-Bologna</font><br>
        <font face="Verdana, Arial, Helvetica, sans-serif" size="1">a cura del
        Dr. Daniele Sterpos</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td valign="top" align="left"> <br>

      <table width="100%" border="0" cellspacing="0" cellpadding="0">
        <tr>
          <td align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1"><b>Ripresa
              ed epilogo della lotta fra i comuni e gli Svevi lungo le strade
              da Milano a Bologna.</b><br>
              La regione lombardo-emiliana &#xE8; ancora il campo di un contrasto
              di portata storica dopo i primi decenni del secolo XIII, quando
              la sostanziale indipendenza acquistata dai comuni lottando col Barbarossa
              viene mortalmente minacciata dall&apos;azione di Federico II. L&apos;asperrima
              lotta conduce sulle strade tra Milano, Piacenza e Bologna i protagonisti,
              individui e masse, di un momento cruciale del nostro Medioevo.<br>
              E&apos; proprio sull&apos;Emilia, a Borgo S.Donnino, che l&apos;imperatore nel
              1226 abroga, in una riunione, i privilegi concessi dal Barbarossa
              ai comuni con la pace di Costanza. La via Emilia, anzi tutto il
              nastro stradale che da Milano porta a Bologna, &#xE8; la linea
              su cui si muovono negli anni successivi le forze imperiali e quelle,
              spesso fra di loro in lotta, dei maggiori comuni padani. Agli estremi
              due citt&#xE0; ostilissime a Federico, come ostili erano Lodi
              e Piacenza; nel mezzo Parma, Reggio e Modena, strette nella cosiddetta
              &quot;lega medio-padana&quot;, che appoggiava con tutte le forze
              i ghibellini.<br>
              Il territorio pi&#xF9; conteso era quello fra Modena e Bologna:
              nel 1228 lo attraversano i Parmigiani, con il carroccio e con forte
              numero di cavalieri propri e degli alleati; passano &quot;lungo
              la via Claudia&quot; e, naturalmente distruggendo quanto &#xE8;
              possibile, raggiungono il Reno, anzi vi mandano a bere i cavalli.
              Accorrono, da Bazzano, che stavano assediando, i Bolognesi coi loro
              alleati: lo scontro avviene presso la via maestra, a S.Maria in
              Strada, ed &#xE8; lungo e sanguinoso; sconfitti restano i guelfi.
              Nel 1237 anche Lodi deve passare nel campo imperiale: sulle strade
              a nord di essa compaiono negli anni successivi, re Enzo, il giovinetto
              figlio di Federico, col suo feroce alleato Ezzelino: e manovrano
              verso Milano fronteggiati dalle milizie di quella citt&#xE0;.<br>
              E proprio l&apos;avvenimento risolutivo della lotta maturer&#xE0; fra
              Piacenza e Bologna presso la strada maestra e sulla medesima. Nel
              1247 i fuorusciti guelfi di Parma rientrarono improvvisamente nella
              citt&#xE0; e la voltarono contro l&apos;imperatore. Federico cap&#xEC;
              di dovere immediatamente recuperare la posizione che gli assicurava
              anche il libero transito sull&apos;Emilia e il passaggio dell&apos;Appennino
              per la via di monte Bardone. Appena due settimane dopo il fatto
              organizzava l&apos;assedio, ma gi&#xE0; &quot;s&apos;era concentrato a Parma
              tutto lo sforzo della parte guelfa padana&quot;. Federico impegna
              tutte le energie. Per stringer le sue file ed evitare altre defezioni
              crea un clima esaltato: edifica agli assedianti una specie di citt&#xE0;
              e la battezza &quot;Vittoria&quot;.<br>
              Il luogo prescelto &#xE8; a nord di Parma di fianco all&apos;Emilia,
              tra essa e la strada di Vicofertile, fino alla Crocetta. L&#xE0;
              l&apos;imperatore eretico e scomunicato s&apos;insedia coi suoi alleati, coi
              saraceni della guardia, coi consiglieri, coi tesori, con l&apos;harem,
              perfino. E per sei mesi e pi&#xF9; accumula furore. Una mattina
              di febbraio Federico va a caccia con il falcone lungo il Taro: gli
              assediati, pronti, escono e attirano molte forze fuori di Vittoria.
              Allora il popolo tutto di Parma, esasperato dalla fame e dal terrore
              di una resa, per la via Emilia si slancia sugli alloggiamenti imperiali.
              Il successo &#xE8; travolgente: Federico &#xE8; richiamato dall&apos;incendio
              che divora la posticcia citt&#xE0;. Ma lui e i superstiti ebbero
              appena il tempo di pensare allo scampo: &quot;e dur&#xF2; la fuga
              dell&apos;imperatore e dei suoi, che portarono in salvo unicamente le
              loro persone, fino a Borgo San Donnino e di l&#xEC; fino a Cremona,
              senza un attimo di sosta&quot;.<br>
              Il disastro era irreparabile; e poco dopo lo aggravava la sconfitta
              di re Enzo a Fossalta, pure presso la via Emilia, dove essa traversa
              il Panaro. Catturato, re Enzo dov&#xE8; percorrere la via maestra
              fino a Bologna con la scorta dei Bolognesi: lungo l&apos;ultimo tratto,
              da Anzola in poi, le milizie comunali vittoriose sfilarono come
              in un vero e proprio trionfo, e &quot;ogni persona della Citt&#xE0;
              usc&#xEC; fuori rallegrandosi di tanta vittoria&quot;.<br>
              Come s&apos;era sviluppata nelle prime fasi, sulla strada Milano-Piacenza-Bologna
              cos&#xEC; su di essa si concludeva la lotta implacabile tra i
              comuni e gli Svevi. Il fatto non era casuale, ma dimostrava l&apos;importanza
              della grande arteria, la vitalit&#xE0; dei centri attraverso i
              quali correva, il valore del collegamento che essa costantemente
              assicurava.</font></p>
            </td>
        </tr>
        <tr>
          <td align="left" valign="top">
            <p><font face="Verdana, Arial, Helvetica, sans-serif" size="-7" color="#FFFFFF">o</font></p>
          </td>
        </tr>
      </table>

    </td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><br>
        <font face="Verdana, Arial, Helvetica, sans-serif" size="1" color="#0000FF"><b><a href="viaemilia.html">indice
        argomento</a></b></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="84%" align="left" valign="top">
      <p><font face="Verdana, Arial, Helvetica, sans-serif" size="1">Soc. Concessioni
        e Costruzioni Autostrade p.a (Gruppo I.R.I.) - Ed. Istituto Geografico
        De Agostini, Novara, 1959</font></p>
    </td>
    <td width="16%" align="left" valign="top">
      <hr noshade="" size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)" target="_top"><font color="#0000FF">Associazione Culturale
  Zivido</font></a><br>
  <a href="mailto:pierino.esposti@gmail.com" style="color: rgb(0,0,255)">pierino.esposti@gmail.com</a></font></small></p>
</body>

</html>
