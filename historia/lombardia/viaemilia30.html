<html>
<head>
<meta name="GENERATOR" content="Microsoft FrontPage 3.0">
<title>Daniele Sterpos - la via Emilia 30</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font face="Times New Roman, Times, serif" color="#808080" size="4"><big>Lombardia</big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">Comunicazioni
        stradali attraverso i tempi: Milano-Piacenza-Bologna</font><br>
        <font face="Verdana, Arial, Helvetica, sans-serif" size="1">a cura del
        Dr. Daniele Sterpos</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td valign="top" align="left"> <br>

      <table width="100%" border="0" cellspacing="0" cellpadding="0">
        <tr>
          <td align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1"><b>Stato
              della via Emilia, fino a Bologna, nell&apos;alto Medioevo e in et&#xE0;
              comunale.</b><br>
              Durante il secolo XIII il tracciato della strada maestra da Milano
              a Piacenza veniva, come s&apos;&#xE8; visto, diversificandosi in parte,
              rispetto all&apos;et&#xE0; romana e al primo Medioevo. Nel tratto superiore
              della via Emilia invece non si era ancora verificato alcun fatto
              di quella portata. In piena et&#xE0; comunale l&apos;arteria principale
              per andare da Piacenza a Bologna seguiva sostanzialmente la traccia
              pi&#xF9; antica. Deviazioni parziali si devono senz&apos;altro ammettere,
              malgrado la scarsit&#xE0; di notizie, per il periodo medioevale
              pi&#xF9; antico, se si tiene conto delle inondazioni, delle cadute
              di ponti, delle rovine e delle interruzioni causate dalle guerre,
              dei cedimenti a cui nessuno aveva posto riparo. Tuttavia la corrispondenza
              dei due tracciati, antico e moderno, constatata per epoche a noi
              pi&#xF9; vicine induce a credere che le varianti siano state temporanee
              e che la strada nel suo complesso non abbia mutato fisionomia: anche
              lo sviluppo dei centri abitati da essa toccati lo conferma.<br>
              L&apos;Emilia cambi&#xF2; invece sicuramente il nome. A partire dall&apos;alto
              Medioevo essa ci appare distinta, proprio in questo tratto Piacenza-Bologna,
              con il nome di Claudia. Di spiegare il fenomeno molto si interessarono
              i dotti locali dei secoli passati: e chi ritenne che il nuovo nome
              fosse stato imposto da Claudio &quot;per qualche riattamento o per
              vana ambizione&quot;, chi da un figlio di Costantino il Grande,
              Claudio Costantino, chi pens&#xF2; che esso fosse venuto in uso
              quando a causa di allagamenti e di guerre &quot;cominci&#xF2;
              a torcersi il cammino da Piacenza a da Parma a Lucca, e di col&#xE0;
              si corse per la via Claudia&quot;.<br>
              Degli Itinerari antichi quello che contiene l&apos;elemento pi&#xF9;
              interessante in proposito &#xE8; &quot;l&apos;Itinerarium Antonini&quot;
              che, come gi&#xE0; notarono il Beretta a l&apos;Aff&#xF2;, non menziona
              la via Emilia, mentre registra una &quot;via Clodia&quot; da Lucca
              a Roma come seguito della Parma-Lucca. Ci&#xF2; viene ad avvalorare
              la tesi che il cambiamento sia accaduto per estensione alla Piacenza-Bologna
              del nome di quella via che assieme ad essa assicurava nel Medioevo
              i collegamenti dell&apos;Italia settentrionale con Roma; strada che partendo
              dall&apos;Urbe si chiamava appunto Clodia. Come che sia, il nome di Claudia
              &#xE8; dato all&apos;Emilia in un&apos;infinit&#xE0; di documenti dell&apos;et&#xE0;
              di Carlo Magno fino all&apos;Ottocento.<br>
              Quanto alle deviazioni dal vecchio tracciato le pi&#xF9; importanti
              debbono essersi verificate, come s&apos;&#xE8; detto, in vicinanza
              dei fiumi per la necessit&#xE0; di trovare una via nei terreni
              allagati e il punto migliore per stabilire l&apos;attraversamento della
              corrente principale. Gli antichi ponti romani privi di qualsiasi
              cura restarono certo interrotti nei primi secoli del Medioevo. Il
              pi&#xF9; importante, quello sul Reno, sembra che nel secolo IX
              non esistesse pi&#xF9; da un pezzo. E per molto tempo, a quanto
              risulta, non si mise mano a opere durature che potessero sostituire
              le antiche: anche i sovrani si limitavano a esigere in occasione
              del loro passaggio che i sudditi riadattassero la strada temporaneamente.<br>
              Una serie di lavori organici sulle strade che ci interessano viene
              intrapresa solo in et&#xE0; comunale, quando sorgono dei centri
              sostanzialmente autonomi che traendo beneficio diretto dalle vie
              di comunicazione sono spinti a impiegare le proprie risorse per
              il mantenimento e il miglioramento di esse. Si &#xE8; veduto brevemente
              ci&#xF2; che a quell&apos;epoca venne fatto sulle strade da Milano
              a Piacenza, accennando anche allo sforzo dei Piacentini per assicurare
              il collegamento tra le due sponde del Po, in corrispondenza della
              via milanese, davanti alla loro citt&#xE0;, non solo con il &quot;porto&quot;
              ma anche per mezzo di ponti.<br>
              Tale sforzo venne continuato nella seconda met&#xE0; del secolo
              XII. Quando pi&#xF9; viva ardeva la lotta fra il Barbarossa e
              Milano esisteva sul grande fiume un ponte di barche in prossimit&#xE0;
              di Piacenza; e tanto ostacolava l&apos;isolamento di Milano che l&apos;imperatore
              il 19 ottobre 1160 guid&#xF2; contro di esso una grossa spedizione:
              i Piacentini poterono salvare le barche smembrando il ponte. Ma
              quando il pericolo bellico non fu pi&#xF9; imminente essi ripresero
              a tenere ponti sul Po - ne avevano uno sul ramo vivo e uno su quello
              morto nel 1174, a dire dell&apos;Agnelli - e a tenzonare col monastero
              di S.Giulia di Bresci per il controllo del &quot;passo&quot;, fino
              ad accaparrarselo definitivamente mediante il pagamento di un tributo.<br>
              Di altri ponti sul Po presso Piacenza si ha notizia in occasione
              di attacchi armati condotti contro di essi: e precisamente di uno
              quasi raggiunto dai Cremonesi nel 1215 e del &quot;ponte nuovo&quot;
              contro cui inutilmente si accanirono grandi forze ghibelline nel
              colmo della lotta tra Federico II e i comuni (1239). Nel 1250 un
              ponte stava ancora sul Po piacentino; distrutto poco dopo, venne
              ricostruito pi&#xF9; robusto. Nel 1309 un ponte sul Po era di
              nuovo attaccato dai nemici di Piacenza, Milanesi, Pavesi, Vercellesi,
              ecc., e incendiato.<br>
              Qualche anno dopo, nel 1316, i Piacentini lavoravano ancora alla
              costruzione di un ponte sul Po: un&apos;opera gravosa, imposta con sistemi
              oppressivi da un padrone forestiero, Galeazzo Visconti. Si era ormai
              in un&apos;epoca nuova: quella della lotta fra le signorie e dell&apos;espansione
              viscontea; il ponte non era richiesto solo da interessi municipali,
              ma da quelli della citt&#xE0; egemone. Del resto gi&#xE0; nel
              Duecento Milano aveva cercato di stabilire un proprio ponte sul
              Po per comunicare pi&#xF9; facilmente col Piacentino. Il ponte
              milanese era sorto a sud di Orio verso il 1240, in quella zona dove
              poco prima il grande comune lombardo aveva ceduto delle terre ai
              Lodigiani, perch&#xE8; vi fabbricassero essi un ponte e vi conducessero
              una strada diretta dalla loro citt&#xE0;. Non sappiamo se l&apos;opera
              dei Milanesi sostituisse quella che i Lodigiani non avevano potuto
              eseguire o semplicemente si affiancasse ad essa: sembra per&#xF2;
              che l&apos;apertura di una via di comunicazione tra Milano e Piacenza
              attraverso Lodi e il ponte di Orio non sia riuscita, perch&#xE8;
              il ponte suddetto dur&#xF2; pochissimo tempo.<br>
              Quanto alla via Emilia vera e propria, risale all&apos;et&#xE0; comunale
              la costruzione dei primi ponti in pietra, dopo quelli romani, sui
              principali corsi d&apos;acqua. Sull&apos;Arda un ponte senz&apos;altra specificazione
              &#xE8; ricordato dagli Annali Piacentini nel 1214. Un ponte in
              muratura sul Taro sarebbe sorto vero il 1170, per opera di un eremita
              che commosso dai disagi della popolazione &quot;tanta us&#xF2;
              industria accattando elimosine&quot; da arrivare a realizzarlo.
              Il ponte esisteva certo all&apos;inizio del secolo successivo, e gli
              sorgeva vicino un ospedale retto dai monaci la cui regola era simile
              a quella dei famosi Spedalieri di Altopascio. Negli Statuti di Parma
              redatti verso la met&#xE0; del secolo, vi sono precise disposizioni
              per gli addetti alla custodia di questo ponte. L&apos;opera, danneggiata
              nel 1269 e nel 1277, venne ricostruita a partire dal 1294, ma rovin&#xF2;
              ancora poco dopo, n&#xE9; per allora si tent&#xF2; di ricominciare.<br>
              La via Emilia aveva un ponte antico sulla Parma nell&apos;omonima citt&#xE0;,
              ma alla fine del secolo XII in seguito a un cambiamento di letto
              venne a trovarsi sul secco e si dov&#xE8; costruirne un altro;
              l&apos;opera fu iniziata nel 1207, secondo Fra Salimbene. Il ponte venne
              mantenuto data la sua posizione rispetto al centro urbano. Anche
              sull&apos;Enza nel 1285 si stava costruendo un ponte: l&apos;anno seguente
              era finito.<br>
              La Secchia, uno dei fiumi di pi&#xF9; largo letto che s&apos;incontrino
              tra Piacenza e Bologna, avrebbe riavuto il suo ponte in corrispondenza
              dell&apos;Emilia, per opera della contessa Matilde. Ma in verit&#xE0;
              le prime notizie su di esso risalgono a molto dopo, e il Tiraboschi
              ne trov&#xF2; sicura testimonianza solo per la seconda met&#xE0;
              del Duecento. Inoltre la sua durata fu breve; un ospedale che sorgeva
              in quel luogo lungo la strada gi&#xE0; prima del ponte continu&#xF2;
              per&#xF2; a sussistere anche dopo di esso.<br>
              Particolare importanza tra Modena e Bologna ebbe il ponte su Panaro
              che segnava il confine fra i territori delle due citt&#xE0;. Anche
              su questo fiume fu fatto un ponte nel secolo XIII e vi sorse un
              ospedale tenuto da religiosi. Nel 1354 i Viscontei campeggiando
              nel territorio di Modena fecero un ponte sul Panaro &quot;dove era
              stato in antico&quot;. Ci&#xF2; vuol dire che ormai l&apos;antico era
              rovinato, ma anche la costruzione allora intrapresa aveva carattere
              provvisorio. Sulla Samoggia un ponte esisteva nel secolo XIII e
              veniva completamente rinnovato all&apos;inizio del Trecento.<br>
              Per la costruzione infine di un ponte in muratura sul Reno gli storici
              locali indicano la data del 1257, ma &#xE8; dimostrato che esso
              esisteva almeno dal 1220. C&apos;erano anche qui un ospedale e dei &quot;ponterii&quot;
              che curavano il manufatto, il quale peraltro nel 1257 passava al
              comune che lo affidava successivamente a dei rettori. Il ponte venne
              mantenuto con continui restauri, e a prescindere da interruzioni
              pi&#xF9; o meno lunghe assicur&#xF2; il superamento del fiume
              fino all&apos;epoca moderna.<br>
              Queste notizie, alle quali dovrebbero essere aggiunte altre relative
              a ponti minori e a lavori di miglioramento del fondo, mostrano che
              i piccoli stati comunali interessati al traffico sulla via Emilia
              sentirono l&apos;importanza della grande arteria e le dedicarono molte
              delle loro non illimitate risorse. Anche nello specifico campo delle
              comunicazioni stradali il comune italiano d&#xE0; dunque prova
              della straordinaria vitalit&#xE0; sua e di quella classe mercantile
              a cui tanto doveva. E va anche ricordato come i comuni provvedessero
              a tutelare le strade e le corporazioni vi facessero sorgere stazioni
              ed alberghi, mentre andavano decadendo gli ospizi creati dai religiosi
              per facilitare i pellegrinaggi. Considerando il traffico lungo tutta
              la strada i risultati non erano tuttavia pari agli sforzi sostenuti.
              Le iniziative dei vari comuni non erano coordinate, e i conflitti
              in cui i piccoli stati erano cos&#xEC; spesso coinvolti facevano
              s&#xEC; che qua o l&#xE0; chi viaggiava trovasse degli ostacoli.
              Ma ci&#xF2; dipendeva dai difetti naturali dell&apos;istituzione, quelli
              che alla fine ne avrebbero causata la crisi, aprendo la via alla
              formazione di organismi territorialmente pi&#xF9; vasti.</font></p>
            </td>
        </tr>
        <tr>
          <td align="left" valign="top">
            <p><font face="Verdana, Arial, Helvetica, sans-serif" size="-7" color="#FFFFFF">o</font></p>
          </td>
        </tr>
      </table>

    </td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><br>
        <font face="Verdana, Arial, Helvetica, sans-serif" size="1" color="#0000FF"><b><a href="viaemilia.html">indice
        argomento</a></b></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="84%" align="left" valign="top">
      <p><font face="Verdana, Arial, Helvetica, sans-serif" size="1">Soc. Concessioni
        e Costruzioni Autostrade p.a (Gruppo I.R.I.) - Ed. Istituto Geografico
        De Agostini, Novara, 1959</font></p>
    </td>
    <td width="16%" align="left" valign="top">
      <hr noshade="" size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)" target="_top"><font color="#0000FF">Associazione Culturale
  Zivido</font></a><br>
  <a href="mailto:webmaster@aczivido.net" style="color: rgb(0,0,255)">webmaster@aczivido.net</a></font></small></p>
</body>

</html>

