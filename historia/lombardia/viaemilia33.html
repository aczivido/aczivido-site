<html>
<head>
<meta name="GENERATOR" content="Microsoft FrontPage 3.0">
<title>Daniele Sterpos - la via Emilia 33</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font face="Times New Roman, Times, serif" color="#808080" size="4"><big>Lombardia</big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">Comunicazioni
        stradali attraverso i tempi: Milano-Piacenza-Bologna</font><br>
        <font face="Verdana, Arial, Helvetica, sans-serif" size="1">a cura del
        Dr. Daniele Sterpos</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td valign="top" align="left"> <br>

      <table width="100%" border="0" cellspacing="0" cellpadding="0">
        <tr>
          <td align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1"><b>Spedizioni
              per riaffermare l&apos;autorit&#xE0; imperiale e papale.</b><br>
              Se il passaggio di un papa rappresentava, come si &#xE8; visto,
              un fatto memorabile, ancora pi&#xF9; raro era oramai, dopo tanto
              scorrazzare di sacri sovrani tedeschi, quello di un imperatore.
              Dalla morte di Federico II si hanno circa sessant&apos;anni di assenza
              imperiale dall&apos;Italia. Finalmente nel 1310 un &quot;re dei Romani&quot;
              si ripresenta di qua dalle Alpi, col proposito di farsi incoronare
              a Roma e di esercitare un&apos;autorit&#xE0; giusta e pacifica nelle
              citt&#xE0;, scosse all&apos;interno e impegnate a lacerarsi reciprocamente.
              E&apos; &quot;l&apos;alto Arrigo&quot;, il re invocato da Dante, anch&apos;egli
              in quest&apos;anni peregrinante in alta Italia, e probabilmente da comprendersi
              fra i viaggiatori illustri che percorsero tratti della Milano-Bologna.<br>
              Arrigo VII fece una lunghissima sosta a Milano; riprese finalmente
              il cammino, con ampio seguito, nell&apos;aprile del 1311, e si diresse
              a Lodi. La notizia che l&apos;imperatore si era mosso per la &quot;via
              romana&quot; corse certo l&apos;Italia suscitando timori, illusioni ed
              entusiasmi, ma quando egli raggiunse Piacenza, con una deviazione
              per Cremona e Brescia, gi&#xE0; si erano rivelate le gravi difficolt&#xE0;
              dell&apos;impresa. Invero essa doveva chiudersi con un fallimento, al
              quale avrebbe corrisposto una diecina d&apos;anni dopo, a conferma della
              crisi delle due istituzioni universali che avevano dominato tanta
              parte del Medioevo, quello del legato spedito ad Avignone da Giovanni
              XXII, per rivendicare contro le usurpazioni signorili i diritti
              della Chiesa.<br>
              La direzione delle avanzate e delle ritirate di questo legato, Bertrando
              del Poggetto, l&apos;asse del suo campo d&apos;azione, fu la via Piacenza-Bologna.
              Egli incominci&#xF2; ad attestarvisi togliendo ai Visconti, primissimo
              nemico da mettere a freno, la citt&#xE0; di Piacenza e facendo
              di essa la sua base; l&apos;us&#xF2; per far convergere le sue forze
              e quelle parmensi contro Borgo S.Donnino, occupato da Azzone Visconti;
              e poi ancora avanz&#xF2; su di essa fino a Parma e Bologna a ricevere
              la dedizione pacifica di quelle citt&#xE0;. Da Borgo S.Donnino
              Azzone per&#xF2; seppe uscire senza danno; e nel novembre dell&apos;anno
              medesimo (1325) combatt&#xE8; assieme ai Modenesi e ai lor alleati
              ghibellini la famosa battaglia di Zappolino, che segn&#xF2; per
              i guelfi di Bologna un&apos;autentica rotta.<br>
              Dopo lo scontro, mentre i vinti si chiudevano nella citt&#xE0;
              per evitare il peggio, i ghibellini percorsero in tutta la sua lunghezza
              l&apos;ultimo tratto della Piacenza-Bologna: prese e saccheggiate Samoggia
              e Anzola &quot;veneno al borgo da Panigale e bruxono per fino suso
              le porte de bologna; e preseno lo ponte da Rheno e si li tosono
              di merli... e si corseno lo palio suso per la st&#xE0; de san
              Felixe&quot;. E&apos; facile capire quanto danno crisi di questo genere
              recassero alla strada e al traffico. La cronaca di Parma ci dice
              chiaramente che nel periodo in cui, come s&apos;&#xE8; ricordato, Azzone
              s&apos;era impadronito di Borgo S.Donnino, nessuno che non fosse della
              sua parte si azzardava a passare di l&#xEC;, non solo, ma &quot;tutto
              il territorio al disopra e al disotto della strada fu abbandonato&quot;.<br>
              Naturalmente che doveva spostarsi per i propri affari s&apos;ingegnava
              a profittare delle tregue e dei compromessi fra le varie parti.
              Tregue e compromessi non mancavano: ma nessun pi&#xF9; stabile
              equilibrio riusciva a costituirsi in queste regioni del nostro paese
              tra le forze politiche in lotta.<br>
              Per di pi&#xF9; successo sempre minore hanno gli interventi stranieri
              rappresentati dai viaggi dei sovrani tedeschi. Due che giungono
              dopo la morte di Arrigo VII toccano la via Emilia e vi fanno accorrere
              i rappresentanti di non pochi stati, e sono Ludovico il Bavaro,
              che tagli nel 1327, e Giovanni di Boemia che vi incontra Bertrando
              del Poggetto, quattro anni dopo, a Castelfranco. A queste forze
              non italiane si sottrae in definitiva l&apos;intera zona tra Milano e
              Bologna, cosicch&#xE8; verso il 1340 tutti i centri principali
              che le nostre strade collegano accolgono una propria signoria o
              sono legati con una che ha il suo centro nel territorio lombardo:
              Milano, Lodi e Piacenza coi Visconti, Parma con gli Scaligeri, Reggio
              coi Gonzaga, Modena con gli Estensi e infine Bologna coi Pepoli.</font></p>
            </td>
        </tr>
        <tr>
          <td align="left" valign="top">
            <p><font face="Verdana, Arial, Helvetica, sans-serif" size="-7" color="#FFFFFF">o</font></p>
          </td>
        </tr>
      </table>

    </td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><br>
        <font face="Verdana, Arial, Helvetica, sans-serif" size="1" color="#0000FF"><b><a href="viaemilia.html">indice
        argomento</a></b></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="84%" align="left" valign="top">
      <p><font face="Verdana, Arial, Helvetica, sans-serif" size="1">Soc. Concessioni
        e Costruzioni Autostrade p.a (Gruppo I.R.I.) - Ed. Istituto Geografico
        De Agostini, Novara, 1959</font></p>
    </td>
    <td width="16%" align="left" valign="top">
      <hr noshade="" size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)" target="_top"><font color="#0000FF">Associazione Culturale
  Zivido</font></a><br>
  <a href="mailto:daniele.esposti@gmail.com" style="color: rgb(0,0,255)">pierino.esposti@gmail.com</a></font></small></p>
</body>

</html>
