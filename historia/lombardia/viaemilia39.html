<html>
<head>
<meta name="GENERATOR" content="Microsoft FrontPage 3.0">
<title>Daniele Sterpos - la via Emilia 39</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font face="Times New Roman, Times, serif" color="#808080" size="4"><big>Lombardia</big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">Comunicazioni
        stradali attraverso i tempi: Milano-Piacenza-Bologna</font><br>
        <font face="Verdana, Arial, Helvetica, sans-serif" size="1">a cura del
        Dr. Daniele Sterpos</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td valign="top" align="left"> <br>

      <table width="100%" border="0" cellspacing="0" cellpadding="0">
        <tr>
          <td align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1"><b>La
              &quot;battaglia dei Giganti&quot; sulla strada di Melegnano.</b><br>
              Ma la Francia, alleata ora con Venezia, non ha rinunciato al ducato:
              il giovane re Francesco I decide, appena eletto, di venire in Italia.
              Nell&apos;estate del 1515 avanza su Milano, difesa pi&#xF9; che dal
              duca, dagli Svizzeri el cardinale Schiner. Le altre forze della
              lega anti-francese sono a sud del Po, presso Piacenza.<br>
              Il re di Francia, da Pavia, va a mettersi in mezzo, tagliando la
              strada &quot;in un luogo chiamato S.Giuliano, a tre miglia da Melegnano
              e a sette da Milano&quot;. Il Guicciardini puntualizza cos&#xEC;
              la situazione: i Francesi sulla strada tra Lodi e Milano, &quot;il
              vicer&#xE8; (di Napoli, spagnolo), in sul Po presso a Piacenza,
              e in sulla strada propria che va a Lodi, e col ponte preparato a
              passar per andare a unirsi co&apos; svizzeri; e in Piacenza, per congiungersi
              seco al medesimo effetto, Lorenzo de&apos; Medici con le genti del pontefice
              e de&apos; fiorentini... rimaneva in mezzo la citt&#xE0; di Lodi abbandonata
              da ciascuno&quot;. Insomma la partita per la Lombardia si giuocava
              su di un asse rappresentato dalla via maestra tra Milano e Piacenza.<br>
              E lungo di essa avvengono le mosse finali. I Veneziani dell&apos;Alviano
              occupano Lodi, il re avanza fino a S.Donato; gli Svizzeri, pieni
              di decisone e smaniosi di dar prova di s&#xE9;, a mezzogiorno
              del 13 settembre escono dalla porta Romana di Milano con il cardinale
              Schiner alla testa e marciano ad incontrare il nemico sulla strada
              di Melegnano. Disposti ai lati della via i Francesi coprivano la
              cittadina. Gli eserciti vennero in contatto nel pomeriggio; quando
              l&apos;accanita battaglia si arrest&#xF2; per le tenebre l&apos;esito era
              incerto, per&#xF2; i Francesi avevano non poco vacillato. All&apos;alba
              gli Svizzeri attaccarono ancora ma, stanchi, furono sanguinosamente
              ributtati. Intanto dalla parte di Lodi compariva sulla strada l&apos;avanguardia
              dei Veneziani guidati dall&apos;Alviano, che avevano cavalcato tutta
              la notte. Invece Spagnoli e Pontifici non s&apos;erano mossi da Piacenza.
              Gli Svizzeri dovettero iniziare il ripiegamento, sempre per&#xF2;
              con ordine e con calma. A lenti passi, fieri ed ancora aggressivi,
              portando tutte le proprie bandiere e altre tolte ai Francesi rifecero,
              col volto al nemico, la &quot;via romana&quot; fino a Milano. Di
              l&#xEC; partirono entro pochi giorni in seguito a un accordo con
              il re.<br>
              A Melegnano, intorno all&apos;antica strada, avevano combattuto le migliori
              truppe d&apos;Europa con condottieri famosi come il Trivulzio, l&apos;Alviano
              e Baiardo, in un&apos;atmosfera di prodezza, sotto gli occhi del &quot;re
              cortese&quot;. Fu &quot;la battaglia dei Giganti&quot;: anche i
              vinti, soldati di mestiere, la considerarono una meravigliosa prova
              d&apos;armi: &quot;Se ci fossimo fermati a S.Giuliano o almeno a Milano
              il nemico avrebbe dovuto volgere le spalle&quot;.<br>
              Mentre re Francesco entrava in Milano, le sue truppe si preparavano
              a passare il Po mediante un ponte. Ma intervenne prima un armistizio
              con i Pontifici che erano a Piacenza, a cui segu&#xEC; un&apos;intesa
              politica. Per concluderla Francesco I venne da Milano a Bologna,
              dove l&apos;aspettava papa Leone X. Nel dicembre percorse quindi la via
              di Piacenza e poi tutto il tratto dell&apos;Emilia fino a Bologna. Part&#xEC;
              il 3, il 4 era a Piacenza, il 9 a Modena e a Bologna il 10. Non
              aveva scorte armate: l&apos;accompagnavano un piccolo seguito e i legati
              del papa. Ritornando poco dopo trov&#xF2; preparati grandi doni
              dei Piacentini. Li prese, ma rifiut&#xF2; qualsiasi concessione.
              L&apos;accordo di Bologna l&apos;aveva fatto signore di Piacenza e di Parma;
              da qui in gi&#xF9;, fino a Bologna la via Emilia correva ancora
              entro gli stati della Chiesa, ch&#xE8; il papa aveva solo promesso
              di rendere Modena e Reggio, tolti da tempo al duca di Ferrara.</font></p>
            </td>
        </tr>
        <tr>
          <td align="left" valign="top">
            <p><font face="Verdana, Arial, Helvetica, sans-serif" size="-7" color="#FFFFFF">o</font></p>
          </td>
        </tr>
      </table>

    </td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><br>
        <font face="Verdana, Arial, Helvetica, sans-serif" size="1" color="#0000FF"><b><a href="viaemilia.html">indice
        argomento</a></b></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="84%" align="left" valign="top">
      <p><font face="Verdana, Arial, Helvetica, sans-serif" size="1">Soc. Concessioni
        e Costruzioni Autostrade p.a (Gruppo I.R.I.) - Ed. Istituto Geografico
        De Agostini, Novara, 1959</font></p>
    </td>
    <td width="16%" align="left" valign="top">
      <hr noshade="" size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)" target="_top"><font color="#0000FF">Associazione Culturale
  Zivido</font></a><br>
  <a href="mailto:daniele.esposti@gmail.com" style="color: rgb(0,0,255)">pierino.esposti@gmail.com</a></font></small></p>
</body>

</html>
