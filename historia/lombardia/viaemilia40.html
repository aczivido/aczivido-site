<html>
<head>
<meta name="GENERATOR" content="Microsoft FrontPage 3.0">
<title>Daniele Sterpos - la via Emilia 40</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font face="Times New Roman, Times, serif" color="#808080" size="4"><big>Lombardia</big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">Comunicazioni
        stradali attraverso i tempi: Milano-Piacenza-Bologna</font><br>
        <font face="Verdana, Arial, Helvetica, sans-serif" size="1">a cura del
        Dr. Daniele Sterpos</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td valign="top" align="left"> <br>

      <table width="100%" border="0" cellspacing="0" cellpadding="0">
        <tr>
          <td align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1"><b>Intervento
              di Carlo V. Spedizione contro Roma.</b><br>
              Dopo una serie di alterne vicende le velleit&#xE0; francesi in
              Italia furono stroncate nella battaglia di Pavia (1525) dal nuovo
              sovrano di Spagna e imperatore: Carlo V. Questi rappresenta ora
              la grande minaccia per gli stati italiani: di qui il massiccio sforzo
              compiuto contro di lui, con la lega di Cognac, nella quale il papa,
              Clemente VII, era stavolta al centro delle forze antispagnole: Venezia,
              Firenze, il duca stesso di Milano.<br>
              A determinare il fallimento della Lega (sostenuta assai scarsamente
              dalla Francia) bast&#xF2; una spedizione punitiva che, raggiungendo
              Roma e operandovi il famosissimo &quot;sacco&quot;, prostr&#xF2;
              la volont&#xE0; e l&apos;autorit&#xE0; di Clemente VII (maggio 1527).
              L&apos;itinerario della spedizione comprese un tratto della via da Piacenza
              a Bologna, non solo, ma gli spostamenti degli Imperiali e dei collegati
              in quella zona molto influirono sull&apos;esito finale.<br>
              L&apos;incertezza e l&apos;indecisione degli eserciti della Lega permise ai
              due corpi di cui la spedizione era composta, quello comandato dal
              Borbone, proveniente dal Milanese, e quello che il Frundsberg conduceva
              dal Tirolo, di congiungersi a sud di Piacenza, tenuta dalle forze
              pontificie. Dopo alcuni giorni gli Imperiali si incamminarono per
              la via Emilia. Erano circa 22.000 uomini, malissimo pagati, turbolenti
              in parte al punto di preoccupare i loro stessi comandanti, e avidi
              quanto mai di predare. Il 22 febbraio erano a Borgo S.Donnino. I
              soldati della Lega l&apos;avevano evacuata, passando a Parma; retrocedettero
              ancora fino a Bologna, e l&#xEC; si misero a proteggere l&apos;accesso
              alla citt&#xE0; sulla via Emilia, fermandosi &quot;in quattro
              alloggiamenti tra Anzuola a il ponte a Reno&quot;. Anche i soldati
              che erano in Piacenza ricevevano ordine di seguire a distanza gl&apos;Imperiali;
              i Veneziani stavano ai fianchi, ma nessuno attaccava. Intanto i
              lanzichenecchi avanzavano per la via diritta seguendola fin dove
              potevano. Se ne staccarono definitivamente appena passata la Secchia,
              dove &quot;presa la mano sinistra&quot; andarono a Finale. Pi&#xF9;
              tardi, apparvero verso Bologna e passarono oltre.<br>
              I collegati pregiudicarono durante questi movimenti le loro migliori
              possibilit&#xE0;. Essi &quot;feciono una guerra di questa sorte,
              che mai non volono unirsi per opporsi alli nemici, ma venivano loro
              drieto e si poteva dire che li acompagnassino come fanno i servitori
              e padroni. Li avversari vennono vicini a Piacenzia, e Guido con
              li fanti del papa la guard&#xF2; in modo che non vi si accostorono.
              Il medesimo intervenne di Parma e Modena; e feciono, e capitani
              e condottieri nominati di sopra, come alcuni medici poco esperti
              e poco dotti, che, senza purgare il corpo delli mali umori, sanano,
              con loro unguenti forti, le piaghe... e riducono la materia al cuore&quot;.
              Il cuore era Roma: e la spedizione arrivandovi fer&#xEC; ben nel
              vivo, come s&apos;&#xE8; detto, l&apos;animatore della Lega. Nel 1529 Carlo
              V poteva venire in Italia a raccogliere il frutto delle sue vittorie.</font></p>
            </td>
        </tr>
        <tr>
          <td align="left" valign="top">
            <p><font face="Verdana, Arial, Helvetica, sans-serif" size="-7" color="#FFFFFF">o</font></p>
          </td>
        </tr>
      </table>

    </td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><br>
        <font face="Verdana, Arial, Helvetica, sans-serif" size="1" color="#0000FF"><b><a href="viaemilia.html">indice
        argomento</a></b></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="84%" align="left" valign="top">
      <p><font face="Verdana, Arial, Helvetica, sans-serif" size="1">Soc. Concessioni
        e Costruzioni Autostrade p.a (Gruppo I.R.I.) - Ed. Istituto Geografico
        De Agostini, Novara, 1959</font></p>
    </td>
    <td width="16%" align="left" valign="top">
      <hr noshade="" size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)" target="_top"><font color="#0000FF">Associazione Culturale
  Zivido</font></a><br>
  <a href="mailto:webmaster@aczivido.net" style="color: rgb(0,0,255)">webmaster@aczivido.net</a></font></small></p>
</body>

</html>

