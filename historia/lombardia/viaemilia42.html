<html>
<head>
<meta name="GENERATOR" content="Microsoft FrontPage 3.0">
<title>Daniele Sterpos - la via Emilia 42</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font face="Times New Roman, Times, serif" color="#808080" size="4"><big>Lombardia</big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">Comunicazioni
        stradali attraverso i tempi: Milano-Piacenza-Bologna</font><br>
        <font face="Verdana, Arial, Helvetica, sans-serif" size="1">a cura del
        Dr. Daniele Sterpos</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td valign="top" align="left"> <br>

      <table width="100%" border="0" cellspacing="0" cellpadding="0">
        <tr>
          <td align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1"><b>Strade
              e traffico in genere durante la preponderanza spagnola.</b><br>
              Questa et&#xE0; non &#xE8; nel complesso di sviluppo, ma di
              ristagno e addirittura di regresso. La storiografia moderna viene
              mettendo in luce quanto sia ingiusto attribuire tutta la colpa della
              decadenza italiana nel Seicento, e di quella lombarda in specie,
              al governo degli Spagnoli; tuttavia i vantaggi che quest&apos;ultimo
              assicur&#xF2; alle regioni italiane su cui si estese continuano
              ad apparire scarsi. Uno, del quale risent&#xEC; tutta la Penisola,
              fu certo la sicurezza delle frontiere. Cos&#xEC; le nostre strade
              vedono finalmente cessare il passaggio continuato di eserciti che
              vengono a combattersi in Italia, e dalla met&#xE0; del secolo
              XVI alla fina del successivo solo saltuariamente sono danneggiate
              dalle spedizioni militari.<br>
              Esse mostrano per&#xF2; nel loro aspetto le conseguenze della
              crisi economica che con crescente gravit&#xE0;, fino agli ultimi
              decenni del Seicento, opprime le regioni in cui si estendono. La
              via diretta da Milano a Bologna, usata per tutte le relazioni pi&#xF9;
              importanti tra il governo spagnolo e quelli dei ducati e delle legazioni,
              non poteva certo essere abbandonata e di fatto non lo era. Per fare
              un esempio, l&apos;archivio della Congregazione dei Cavamenti di Parma
              documenta che nel primo trentennio del secolo XVII la via Emilia
              entro i confini del Ducato ebbe rifatti e restaurati non pochi ponti
              (tra i quali uno sul torrente Parola finito nel 1605) e fru&#xEC;
              di una discreta manutenzione ordinaria. Ma certo l&apos;impoverirsi delle
              comunit&#xE0;, a cui in parte spettava di provvedere anche alle
              maggiori vie maestre, determin&#xF2; sulla Milano-Piacenza e sulla
              Piacenza-Bologna un deperimento sia del fondo che dei manufatti.
              Il mantenimento delle strade toccava, con conseguenze deleterie,
              sempre agli stessi. Per esempio gli Anziani di Reggio, nel 1603,
              erano costretti a ricorrere al consigliere Laderli perch&#xE8;
              i &quot;privilegiati&quot; si decidessero a concedere i propri mezzadri
              per rifare il ponte caduto, della via Emilia sulla Modolena, in
              quanto quelli dei cittadini erano gravati insopportabilmente.<br>
              D&apos;altra parte l&apos;abbassamento del tenore di vita delle popolazioni
              emiliane e lombarde ebbe ripercussioni anche su altri aspetti della
              vita della strada. Si rallent&#xF2; il flusso commerciale, che
              per esempio nel tratto Milano-Piacenza era assai attivo nella prima
              met&#xE0; del secolo XVI sia a nord di Lodi che a sud di essa,
              e and&#xF2; invece crescendo il numero dei vagabondi, dei diseredati
              in cerca di pane, dei bravacci. Un elemento costante del traffico
              sulle vie che stiamo considerando era ormai il passaggio di procacci,
              &quot;ordinari&quot; e staffette, con partenze e percorrenze fisse.
              All&apos;inizio del Seicento questo era l&apos;orario settimanale dei servizi
              a Bologna, secondo il &quot;Nuovo itinerario&quot; del Codogno:
              la domenica passava l&apos;ordinario proveniente da Milano e diretto
              a Roma; il mercoled&#xEC; quello che faceva il cammino inverso;
              il marted&#xEC; partiva la staffetta per Modena, Reggio, Parma
              e Piacenza. L&apos;ordinario di Milano faceva per&#xF2; la via di Mantova-Cremona,
              e quindi percorreva della Milano-Piacenza solo alcuni tratti.</font></p>
            </td>
        </tr>
        <tr>
          <td align="left" valign="top">
            <p><font face="Verdana, Arial, Helvetica, sans-serif" size="-7" color="#FFFFFF">o</font></p>
          </td>
        </tr>
      </table>

    </td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><br>
        <font face="Verdana, Arial, Helvetica, sans-serif" size="1" color="#0000FF"><b><a href="viaemilia.html">indice
        argomento</a></b></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="84%" align="left" valign="top">
      <p><font face="Verdana, Arial, Helvetica, sans-serif" size="1">Soc. Concessioni
        e Costruzioni Autostrade p.a (Gruppo I.R.I.) - Ed. Istituto Geografico
        De Agostini, Novara, 1959</font></p>
    </td>
    <td width="16%" align="left" valign="top">
      <hr noshade="" size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)" target="_top"><font color="#0000FF">Associazione Culturale
  Zivido</font></a><br>
  <a href="mailto:webmaster@aczivido.net" style="color: rgb(0,0,255)">webmaster@aczivido.net</a></font></small></p>
</body>

</html>

