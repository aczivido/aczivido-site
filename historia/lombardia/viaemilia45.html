<html>
<head>
<meta name="GENERATOR" content="Microsoft FrontPage 3.0">
<title>Daniele Sterpos - la via Emilia 45</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font face="Times New Roman, Times, serif" color="#808080" size="4"><big>Lombardia</big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">Comunicazioni
        stradali attraverso i tempi: Milano-Piacenza-Bologna</font><br>
        <font face="Verdana, Arial, Helvetica, sans-serif" size="1">a cura del
        Dr. Daniele Sterpos</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td valign="top" align="left"> <br>

      <table width="100%" border="0" cellspacing="0" cellpadding="0">
        <tr>
          <td align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1"><b>La
              Milano-Bologna nelle guerre di successione polacca e austriaca.</b><br>
              Tre anni dopo lo stesso generalissimo imperiale, Eugenio di Savoia,
              dov&#xE8; ripetere all&apos;ingrosso questo itinerario, per congiungersi
              con il cugino Vittorio Amedeo. Egli occup&#xF2; Reggio, catturando
              il presidio francese, ma evit&#xF2; Parma e Piacenza; sost&#xF2;
              invece a Cadeo e Pontenure. Unite a quelle piemontesi le sue truppe
              vinsero la battaglia di Torino e occuparono poi subito, salvo alcune
              piazzeforti, la Lombardia. Qui alla Spagna si sostituisce adesso
              l&apos;Austria, e vi si manterr&#xE0;, a parte qualche parentesi, fino
              al 1859.<br>
              Scoppiata nel 1733 un&apos;altra guerra di successione, quella polacca,
              ecco ancora la Lombardia e l&apos;Emilia campo di manovra degli eserciti.
              Le maggiori strade, e naturalmente la Milano-Piacenza-Bologna, servono
              ai complicati spostamenti. Carlo Emanuele II di Savoia passa trionfalmente
              sul tratto Milano-Lodi, mentre su quello Modena-Bologna passa il
              vecchio Rinaldo d&apos;Este cercando un&apos;altra volta scampo fuori del
              suo stato. Davanti a Parma si combatte, il 29 giugno 1734, una battaglia
              grossa tra i Franco-Sardi che coprono la citt&#xE0; e gli Austriaci
              che l&apos;attaccano, e &quot;si scontravano le due armate sulla strada
              maestra, o vogliamo dire via Claudia&quot;.<br>
              Assist&#xE8; al fatto, del tutto involontariamente ch&#xE8;
              pensava di far sosta a Parma solo per la notte, Carlo Goldoni, e
              ce ne lasci&#xF2; una descrizione non da manuale di strategia,
              ma sufficiente a spiegare come si sviluppasse il combattimento.
              Due reggimenti francesi, in avanscoperta presso alla citt&#xE0;,
              si trovarono all&apos;improvviso addosso l&apos;intero esercito nemico. &quot;Marciavamo
              per la strada maestra attorniata da ampie fosse: non poterono retrocedere&quot;.
              Rimasero cos&#xEC; decimati; ma le sorti mutarono quando venne
              il grosso: allora gli assalitori furono respinti. Fu una giornata
              sanguinosa: &quot;videsi in questi tempi Parma tutta piena di Gallo-Sardi
              feriti e una processione continua per due giorni sulla via Claudia
              di feriti tedeschi non curati da alcuno, de&apos; quali parte ancora
              nel viaggio andavano mancando di vita...&quot;.<br>
              Tre giorni dopo il Goldoni pensava che si potesse proseguire per
              Modena, ma fu avvertito che &quot;le strade per quella parte erano
              divenute impraticabili a motivo delle continue scorrerie delle truppe
              dei due partiti&quot;. Prese nella direzione opposta: incapp&#xF2;
              in certi disertori e arriv&#xF2; a Casalpusterlengo spogliato
              di tutto. &quot;Ecco i frutti disgraziati della guerra&quot; conclude
              lo scrittore: e certo un po&apos; di tutta la zona adiacente alla grande
              strada dovette allora esperimentare quanto essi fossero amari, specie
              dopo la suddetta battaglia e l&apos;occupazione francese di Reggio, allorch&#xE8;
              il fiume Secchia &quot;era quello che divideva le Armate, le quali
              andarono godendo in dolce ozio fino alla met&#xE0; di settembre
              , ma senza lasciarne godere un bricciolo ai poveri abitanti&quot;.<br>
              Con la pace il ducato di Parma veniva riunito al Milanese. Ma subito
              un nuovo turbine: la guerra di successione austriaca. Le nostre
              strade ne furono investite in pieno nel 1746. Le batterono i Gallo-Ispani
              ritirandosi dalla Lombardia precedentemente occupata e dall&apos;Emilia,
              sotto l&apos;offensiva austro-sarda: essi scesero da Milano a Piacenza
              e salirono da Reggio al ponte dell&apos;Enza; qui &quot;fu caldo il conflitto&quot;
              e gli Spagnoli retrocedettero ancora. Sostarono al Taro e poi ripresero
              a ripiegare; gli Austriaci, incalzandoli verso Fiorenzuola a Pontenure,
              poterono raggiungere sulla strada il convoglio coi bagagli del duca
              di Modena: &quot;argenterie, cavalli, muli, carrozze: tutto and&#xF2;&quot;.<br>
              Queste mosse portarono l&apos;esercito imperiale sotto Piacenza, dove
              esso ottenne una sicura vittoria e, pi&#xF9; tardi, la resa della
              citt&#xE0;. Finalmente la guerra si allontan&#xF2; e tacque.
              Con la pace di Aquisgrana la Milano-Piacenza-Bologna era di nuovo
              strada di quattro stati, perch&#xE8; Parma tornava autonoma sotto
              un ramo dei Borboni. Da tante lotte era finalmente uscita una condizione
              di equilibrio che avrebbe fruttato mezzo secolo di pace, della quale
              nessuna cosa pi&#xF9; delle strade aveva bisogno.</font></p>
            </td>
        </tr>
        <tr>
          <td align="left" valign="top">
            <p><font face="Verdana, Arial, Helvetica, sans-serif" size="-7" color="#FFFFFF">o</font></p>
          </td>
        </tr>
      </table>

    </td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><br>
        <font face="Verdana, Arial, Helvetica, sans-serif" size="1" color="#0000FF"><b><a href="viaemilia.html">indice
        argomento</a></b></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="84%" align="left" valign="top">
      <p><font face="Verdana, Arial, Helvetica, sans-serif" size="1">Soc. Concessioni
        e Costruzioni Autostrade p.a (Gruppo I.R.I.) - Ed. Istituto Geografico
        De Agostini, Novara, 1959</font></p>
    </td>
    <td width="16%" align="left" valign="top">
      <hr noshade="" size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)" target="_top"><font color="#0000FF">Associazione Culturale
  Zivido</font></a><br>
  <a href="mailto:pierino.esposti@gmail.com" style="color: rgb(0,0,255)">pierino.esposti@gmail.com</a></font></small></p>
</body>

</html>
