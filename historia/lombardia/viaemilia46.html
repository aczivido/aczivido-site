<html>
<head>
<meta name="GENERATOR" content="Microsoft FrontPage 3.0">
<title>Daniele Sterpos - la via Emilia 46</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font face="Times New Roman, Times, serif" color="#808080" size="4"><big>Lombardia</big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">Comunicazioni
        stradali attraverso i tempi: Milano-Piacenza-Bologna</font><br>
        <font face="Verdana, Arial, Helvetica, sans-serif" size="1">a cura del
        Dr. Daniele Sterpos</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td valign="top" align="left"> <br>

      <table width="100%" border="0" cellspacing="0" cellpadding="0">
        <tr>
          <td align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1"><b>Ricostruzione
              della Lodi-Piacenza.</b><br>
              Lungo il corso del Settecento, in particolare dalla met&#xE0;
              del secolo, nei vari stati italiani, sotto l&apos;influsso delle correnti
              illuministiche, si manifesta una viva attivit&#xE0; rinnovatrice.
              Aumentano soprattutto le opere pubbliche: su questo terreno anche
              i sovrani assoluti possono muoversi con minore sospetto e ottenere
              la collaborazione di quel nuovo ceto dirigente, professionisti,
              nobili, intellettuali, ecc., operoso e volto all&apos;avvenire, che nei
              singoli stati, in particolare in Lombardia, va sempre pi&#xF9;
              prendendo consistenza.<br>
              Per la strada che da Milano raggiunge Bologna traversando e collegando
              quattro stati, due almeno dei quali investiti in pieno dal movimento
              riformatore, s&apos;inizia una serie di notevoli realizzazioni che ne
              modificano assai l&apos;aspetto avvicinandolo a quello presente.<br>
              Settecentesco &#xE8; il rifacimento, secondo un tracciato simile
              all&apos;attuale, della Milano-Piacenza, specie nel tratto inferiore
              da Lodi in poi, attraverso Casalpusterlengo e Fombio. La strada
              precedente tortuosissima e stretta venne in parte radicalmente trasformata,
              in parte abbandonata. Il tronco Fombio-Piacenza fu rifatto per primo
              nel 1768 dal duca di Parma al quale il territorio apparteneva. Si
              dovette allargare e rialzare la vecchia strada la quale oltrech&#xE8;
              difettosa per natura era pessimamente tenuta; fu per&#xF2; lasciato
              di legno il ponte sulla Mortizza, che ancora nel 1850 aveva in muratura
              solo le spalle.<br>
              Il rimanente venne eseguito dal governo austriaco. La strada fu
              allargata da Milano a Lodi: in prossimit&#xE0; di questa citt&#xE0;
              venne condotta, diritta, attraverso le bassure una volta paludose,
              fino a una nuova porta, detta poi &quot;porta Milano&quot; alla
              quale veniva a corrispondere, per l&apos;uscita dalla parte opposta,
              la porta Cremonese, pure allora (1782) ricostruita, Da Lodi in poi
              si segu&#xEC; in parte l&apos;antica strada di Secugnago, ma con rettifiche
              tali da renderla pressocch&#xE8; nuova. La strada in tutta la
              sua lunghezza si manteneva relativamente larga. I ponti erano in
              muratura. Ufficialmente si chiam&#xF2; &quot;strada mantovana&quot;
              perch&#xE8; a Casalpusterlengo aveva una diramazione per Cremona-Mantova
              assai importante sotto gli Austriaci.<br>
              Come il rifacimento del tratto Fombio-Piacenza era stato legato
              all&apos;attivit&#xE0; riformatrice del Du Tillot nel ducato parmense,
              cos&#xEC; quello della Milano-Fombio si doveva al nuovo ordinamento
              amministrativo dato da Maria Teresa e Giuseppe II ai loro domini
              italiani. L&apos;opera infatti venne eseguita in applicazione del Piano
              per lo sviluppo e la regolamentazione della viabilit&#xE0; approvato
              nel 1777-78. Questo piano che va ricordato perch&#xE8; sta alla
              base della moderna dotazione di strade della Lombardia e costitu&#xEC;
              un esempio per gli altri stati, stabiliva - suo primo merito - un
              ordinato sistema di finanziamento per le opere da eseguire (introducendo
              a tal fine una suddivisione delle strade in provinciali e comunali),
              dava precise modalit&#xE0; per l&apos;esecuzione dei lavori, tutti
              da &quot;appaltarsi mediante pubblica asta, in base a un cauto capitolato&quot;
              e fissava i requisiti a cui le strade dovevano rispondere, cominciando
              dalla larghezza: per le provinciali metri 5,95. Per l&apos;applicazione
              delle leggi in materia stradale si cre&#xF2; anche un Ufficio
              appunto chiamato &quot;delle Strade&quot;; i funzionari che lo componevano
              avevano, per la prima volta, incarico triennale.</font></p>
            </td>
        </tr>
        <tr>
          <td align="left" valign="top">
            <p><font face="Verdana, Arial, Helvetica, sans-serif" size="-7" color="#FFFFFF">o</font></p>
          </td>
        </tr>
      </table>

    </td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><br>
        <font face="Verdana, Arial, Helvetica, sans-serif" size="1" color="#0000FF"><b><a href="viaemilia.html">indice
        argomento</a></b></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="84%" align="left" valign="top">
      <p><font face="Verdana, Arial, Helvetica, sans-serif" size="1">Soc. Concessioni
        e Costruzioni Autostrade p.a (Gruppo I.R.I.) - Ed. Istituto Geografico
        De Agostini, Novara, 1959</font></p>
    </td>
    <td width="16%" align="left" valign="top">
      <hr noshade="" size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)" target="_top"><font color="#0000FF">Associazione Culturale
  Zivido</font></a><br>
  <a href="mailto:pierino.esposti@gmail.com" style="color: rgb(0,0,255)">pierino.esposti@gmail.com</a></font></small></p>
</body>

</html>
