<html>
<head>
<meta name="GENERATOR" content="Microsoft FrontPage 3.0">
<title>Daniele Sterpos - la via Emilia 47</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font face="Times New Roman, Times, serif" color="#808080" size="4"><big>Lombardia</big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">Comunicazioni
        stradali attraverso i tempi: Milano-Piacenza-Bologna</font><br>
        <font face="Verdana, Arial, Helvetica, sans-serif" size="1">a cura del
        Dr. Daniele Sterpos</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td valign="top" align="left"> <br>

      <table width="100%" border="0" cellspacing="0" cellpadding="0">
        <tr>
          <td align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1"><b>Lavori
              nel Bolognese e nel Modenese.</b><br>
              Pur restando lontani da una legislazione cos&#xEC; progredita,
              anche gli altri stati interessati al collegamento Milano-Bologna,
              davanti all&apos;intensificarsi dei traffici, si adoperavano per assicurare
              la funzionalit&#xE0; almeno della via Emilia. Nel territorio bolognese
              l&apos;antico ponte sul Reno caduto in parte nel 1771 venne restaurato
              radicalmente. Tre archi furono ricostruiti dalle fondamenta e tutto
              il manufatto torn&#xF2; in efficienza. &quot;Merita di essere
              osservato il grandioso ponte sopra il Reno, lungo ottocentosettanta
              piedi bolognesi largo circa tredici a ventun archi di luce, quasi
              tutto rifatto di nuovo pi&#xF9; volte di pietra cotta...&quot;:
              cos&#xEC; scriveva in quegli anni il Calindri da cui anche sappiamo
              come il tratto della via Emilia da Bologna al confine del Panaro,
              la strada di S.Felice&quot;, nella sua qualit&#xE0; di via postale
              principale, fosse allora ben mantenuta e praticabile in tutte le
              stagioni.<br>
              Da parte sua il duca di Modena, Ercole III, con fondi del &quot;pubblico
              censo&quot; fece costruire lungo l&apos;Emilia due ottimi ponti, che
              richiesero per&#xF2; altrettante discutibili deviazioni della
              strada dal suo asse rettilineo. Il primo ponte fu terminato nel
              1791 sulla Secchia a Rubiera, lungo, robusto, a nove archi. Sul
              Panaro si era in primo tempo intrapresa la costruzione di un ponte
              a una sola arcata, ma rovin&#xF2; nel disarmo. Un paio di anni
              dopo si incominci&#xF2; a costruire un altro, sotto la direzione
              dell&apos;architetto Soli e fu inaugurato nel 1792, un bel ponte a due
              archi, con quattro torrette frontali e provvisto di cancelli.<br>
              Durante la costruzione fu annunciato il passaggio dell&apos;imperatore
              Leopoldo II con la moglie: il duca di Modena volle che si allestisse
              per loro, sfruttando le spalle gi&#xE0; pronte, un ponte provvisorio.<br>
              La costruzione del ponte sul Panaro, ai confini del ducato, era
              importante per il traffico, lungo la via Emilia, con Bologna e con
              il territorio pontificio. Quel traffico veniva cos&#xEC; potenziato
              da Ercole II, dopo che il suo predecessore aveva cercato (consenziente
              l&apos;Austria) di deviarlo, con la costruzione della via Giardini, che,
              unita alla via Ximenes aperta dal granduca di Toscana, permetteva,
              attraverso l&apos;Abetone e Pistoia, di raggiungere Firenze da Modena
              senza toccare Bologna.<br>
              I miglioramenti apportati fecero s&#xEC; che la Milano-Piacenza-Bologna
              potesse intensamente servire a quella ripresa dei traffici che le
              condizioni generali permettevano. E&apos; ora infatti il periodo in cui
              si intensificano i commerci anche negli stati collegati da queste
              strade. Lo sviluppo della borghesia lombarda negli ultimi decenni
              del Settecento &#xE8; la miglior prova dell&apos;incremento dei trafici
              nel Milanese, a cui concorse, per quanto riguarda l&apos;interno, l&apos;abolizione
              dei dazi sul grano. Un nuovo mercato granario era istituito nel
              1778 a Melegnano. Quanto al ducato di Parma sono noti gli sforzi
              del Du Tillot per eliminare gli intralci di origine medievale che
              ancora limitavano il commercio con la Lombardia austriaca, e abbss&#xF2;
              i dazi di transito.<br>
              Verso la fine del secolo XVIII la nostra strada resultava dunque
              assai migliorata e vivificata dai benefici di un lungo e non inerte
              periodo di pace.</font></p>
            </td>
        </tr>
        <tr>
          <td align="left" valign="top">
            <p><font face="Verdana, Arial, Helvetica, sans-serif" size="-7" color="#FFFFFF">o</font></p>
          </td>
        </tr>
      </table>

    </td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><br>
        <font face="Verdana, Arial, Helvetica, sans-serif" size="1" color="#0000FF"><b><a href="viaemilia.html">indice
        argomento</a></b></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="84%" align="left" valign="top">
      <p><font face="Verdana, Arial, Helvetica, sans-serif" size="1">Soc. Concessioni
        e Costruzioni Autostrade p.a (Gruppo I.R.I.) - Ed. Istituto Geografico
        De Agostini, Novara, 1959</font></p>
    </td>
    <td width="16%" align="left" valign="top">
      <hr noshade="" size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)" target="_top"><font color="#0000FF">Associazione Culturale
  Zivido</font></a><br>
  <a href="mailto:pierino.esposti@gmail.com" style="color: rgb(0,0,255)">pierino.esposti@gmail.com</a></font></small></p>
</body>

</html>
