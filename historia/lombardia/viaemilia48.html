<html>
<head>
<meta name="GENERATOR" content="Microsoft FrontPage 3.0">
<title>Daniele Sterpos - la via Emilia 48</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font face="Times New Roman, Times, serif" color="#808080" size="4"><big>Lombardia</big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">Comunicazioni
        stradali attraverso i tempi: Milano-Piacenza-Bologna</font><br>
        <font face="Verdana, Arial, Helvetica, sans-serif" size="1">a cura del
        Dr. Daniele Sterpos</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td valign="top" align="left"> <br>

      <table width="100%" border="0" cellspacing="0" cellpadding="0">
        <tr>
          <td align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1"><b>Passaggi
              di Napoleone.</b><br>
              La guerra torna sulle strade da Milano a Bologna con Napoleone.
              &quot;Le petit caporal&quot; viene a raggiungerle nel 1796, nel
              momento decisivo di tutto il suo avvenire: per non disperdere l&apos;eccezionale
              fortuna che gli ha dato un esercito con cui combattere sul suolo
              italiano i nemici della Francia rivoluzionaria, egli deve risolvere
              fulmineamente la guerra. E infatti il re di Sardegna vien subito
              travolto: restano gli Austriaci. Per attaccarli Napoleone si dirige
              a grandi marce su Piacenza: vi entra il 7 maggio da porta Borghetto
              e ai soldati fa subito passare il Po. Il 9 gi&#xE0; riceve il
              duca di Parma per un armistizio; e nella notte seguente si mette
              sulla strada per Milano avanzando risoluto. Passa Casalpusterlengo,
              passa Zorlesco: &#xE8; a Lodi. Gli Austriaci sorprei e sconfitti
              di dileguano oltre l&apos;Adda; il capoluogo della Lombardia aspetta
              il vincitore.<br>
              Napoleone resta a Lodi qualche giorno, ma naturalmente non sta fermo:
              percorre anche, avanti e indietro, la Milano-Piacenza; il 15 infine
              fa l&apos;ingresso a Milano, preceduto dall&apos;avanguardia del Massena,
              dalla porta Romana. La gente si stupisce della sua giovinezza e
              della sua modesta presenza, e trova ancor pi&#xF9; straordinaria
              l&apos;autorit&#xE0; che egli esercita su generali pi&#xF9; esperti
              e anziani e su quei ventimila uomini spogli di tutto che conduce
              con s&#xE9;. S&apos;intuisce in lui qualcosa di superiore, e in verit&#xE0;
              la sorprendente avanzata da Piacenza a Milano aveva dato il via
              a una delle pi&#xF9; sbalorditive avventure militari e politiche
              della storia.<br>
              Non erano passati dieci anni infatti che napoleone tornava su quelle
              strade padrone di mezza Europa, imperatore e re. Il 26 maggio 1805
              egli cinse la corona d&apos;italia a Milano; in capo a due settimane
              s&apos;iniziava un viaggio destinato a presentare ai popoli della pianura
              padana la gloria del nuovo sire. L&apos;imperatore percorse la strada
              di Piacenza fino a Lodi. Gli abitanti, con tutte le autorit&#xE0;,
              si accalcavano alla porta Milano, attorno al sontuoso arco trionfale
              che vi era stato innalzato. Napoleone stavolta non giungeva a cavallo
              e in tenuta da campo, ma con un corteo suntuoso di cocchi, scortato
              dalla guardia reale. Alla porta si ferm&#xF2; quel tanto che bastava
              per ascoltare un indirizzo d&apos;omaggio e per ricevere una petizione;
              poi fece attraverso la citt&#xE0; il percorso consueto delle vetture
              di posta, risort&#xEC; a porta Cremonese e and&#xF2; a Pizzighettone.
              Raggiunta Bologna attraverso Cremona, l&apos;imperatore risale, fino
              a Piacenza, la via Emilia. Parte da Bologna il 26, sosta a Reggio
              brevemente, pi&#xF9; a lungo a Parma, il 27 a ora tardissima giunge
              a Piacenza. Due giorni dopo Napoleone andava a Genova; non occorre
              dire che nelle citt&#xE0; grandi e piccole della via Emilia s&apos;era
              fattto l&apos;impossibile per accoglierlo grandiosamente.<br>
              Davanti a tanto splendore qualcuno dovette pur ricordare, per contrasto,
              il non remoto passaggio, proprio su quella strada, di papa Pio VI,
              vittima incolpevole dei medesimi eventi da cui era scaturita cos&#xEC;
              alta la fortuna di Napoleone. Vecchio e malato il pontefice dopo
              l&apos;occupazione francese di Roma si era ridotto a Firenze, alla Certosa.
              L&#xEC; nel marzo 1799 lo raggiunse l&apos;ordine del governo rivoluzionario
              di recarsi pi&#xF9; a nord: paralizzato come era, dovette mettersi
              in viaggio e traversare l&apos;Appennino con un tempo assai crudo. Da
              Bologna in poi segu&#xEC; la via Emilia; a Modena, a Reggio, a
              Parma, nei piccoli centri le popolazioni accorsero, e non rimasero
              indifferenti al penoso spettacolo. A Parma il papa non era pi&#xF9;
              in condizioni di andare oltre. Mentre sostava al convento di S.Giovanni
              Evangelista gli fu tuttavia perentoriamente ordinato di partire.
              Riprese il cammino, venne fatto passare fuori Piacenza e subito
              avviato sulla strada di Lodi; ma appena superato il Po un distaccamento
              di cavalleria francese che si ritirava davanti agli Austriaci lo
              fece retrocedere. A Piacenza lo accolsero calorosamente, ma la sosta
              fu breve. Pochi mesi dopo chiudeva la sua esistenza nell&apos;amaro esilio
              di Francia.</font></p>
            </td>
        </tr>
        <tr>
          <td align="left" valign="top">
            <p><font face="Verdana, Arial, Helvetica, sans-serif" size="-7" color="#FFFFFF">o</font></p>
          </td>
        </tr>
      </table>

    </td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><br>
        <font face="Verdana, Arial, Helvetica, sans-serif" size="1" color="#0000FF"><b><a href="viaemilia.html">indice
        argomento</a></b></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="84%" align="left" valign="top">
      <p><font face="Verdana, Arial, Helvetica, sans-serif" size="1">Soc. Concessioni
        e Costruzioni Autostrade p.a (Gruppo I.R.I.) - Ed. Istituto Geografico
        De Agostini, Novara, 1959</font></p>
    </td>
    <td width="16%" align="left" valign="top">
      <hr noshade="" size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)" target="_top"><font color="#0000FF">Associazione Culturale
  Zivido</font></a><br>
  <a href="mailto:pierino.esposti@gmail.com" style="color: rgb(0,0,255)">pierino.esposti@gmail.com</a></font></small></p>
</body>

</html>
