<html>
<head>
<meta name="GENERATOR" content="Microsoft FrontPage 3.0">
<title>Daniele Sterpos - la via Emilia 55</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font face="Times New Roman, Times, serif" color="#808080" size="4"><big>Lombardia</big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">Comunicazioni
        stradali attraverso i tempi: Milano-Piacenza-Bologna</font><br>
        <font face="Verdana, Arial, Helvetica, sans-serif" size="1">a cura del
        Dr. Daniele Sterpos</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td valign="top" align="left"> <br>

      <table width="100%" border="0" cellspacing="0" cellpadding="0">
        <tr>
          <td align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1"><b>La
              Milano- Piacenza-Bologna nel nuovo stato unitario.</b><br>
              Ma fu una sosta assai breve. Subito dopo l&apos;8 giugno grandi novit&#xE0;
              si verificarono nei centri collegati dalla Milano-PIacenza-Bologna,
              in seguito alle vittorie alleate e specialmente a questa ottenuta
              lungo la strada stessa, a Melegnano. Gli Austriaci decisero di ripiegare
              verso il Mincio. Il 10 se ne andarono da Lodi e da Piacenza, creando
              ostacoli per il collegamento di quest&apos;ultima citt&#xE0; con Milano
              (&quot;Incendiarono il ponte sul Po. Ardeva la sera di funebre luce&quot;:
              cos&#xEC; leggiamo in un diario di quel giorno); l&apos;11 ritirarono
              il presidio di Modena e il 12 quello di Bologna, che venne prima
              a Modena direttamente e quindi pieg&#xF2; verso il Po. Nel contempo
              il duce Francesco V, Maria Luisa di Parma e le truppe a essi fedeli
              riparavano oltre il confine austriaco: il Legato abbandonava Bologna.
              Restava libera gran parte della Lombardia e dell&apos;Emilia, e mentre
              nella prima avanzavano sicuramente le truppe franco-sarde, a Parma
              e a Piacenza, a Modena, a Bologna nascevano governi provvisori e
              subito si dichiaravano per l&apos;annessione al regno costituzionale
              di Vittorio Emanuele. Dal quale regno non tardavano a venire commissari,
              fiduciari del governo e piccole formazioni militari.<br>
              In due settimane tutto era cambiato tre Milano e Bologna, cambiato
              durevolmente. La strada che univa le due citt&#xE0; attraverso
              Piacenza non aveva semplicemente visto una volta di pi&#xF9; avanzate
              e ripiegamenti di truppe, fughe di sovrani, passaggi di delegazioni,
              ritorni di esuli, adensamenti di popolo lieto o minaccioso, ma aveva
              assistito e, in parte concorso, al realizzarsi di un evento nuovo,
              decisivo per i territori su cui essa correva e per la sua vita medesima.<br>
              I rappresentanti dei governi provvisori invocando senza esitare,
              malgrado qualche resistenza incontrata, l&apos;intervento del re di Sardegna
              agivano per la formazione di un grande stato italiano indipendente
              in cui vedevano s&#xEC; il realizzarsi di un supremo ideale, ma
              anche una garanzia concreta di libert&#xE0; e di progresso. A
              breve distanza di tempo, nel marzo successivo, ci&#xF2; era formalmente
              conseguito con le annessioni: nasceva il regno dell&apos;Italia settentrionale
              e centrale, destinato, nel volgere di un sol anno, ad accrescersi
              tanto da includere nei suoi confini, se non tutti gli Italiani ancora,
              almeno la grande maggioranza di essi. Un miracolo, quasi: era nata
              l&apos;unit&#xE0; d&apos;Italia &quot;non pi&#xF9; esistita territorialmente
              da tredici secoli, dall&apos;invasione longobarda in poi, e come autonomia
              politica unitaria non esistita mai&quot;.<br>
              Per le strade che assicuravano il collegamento Milano-Piacenza-Bologna
              questo segnava la fine di un&apos;epoca: infatti se anche non sempre
              esse erano state trascurate dai vecchi governi, certi loro problemi
              di manutenzione, sviluppo e traffico si trascinavano da secoli:
              ora finalmente la fusione politica della Lombardia e dell&apos;Emilia
              li avviava a soluzione. In tal senso gi&#xE0; nei primi giorni
              di libert&#xE0; erano apparse nuove prospettive: cos&#xEC; Giuseppe
              Manfredi, esponente del governo provvisorio di Piacenza, nel chiedere
              al Farini che si costruisse ex-novo un ponte sul PO davanti alla
              sua citt&#xE0; poteva proporre un finanziamento sostenuto sia
              dal governo emiliano che da quello lombardo: e il Farini stesso,
              appena insediatosi come dittatore a Modena, ordinava che, sull&apos;esempio
              di altre regioni, si provvedesse &quot;al mantenimento delle strade
              nazionali e comunali a spese dello stato o dei comuni per mezzo
              di appalti&quot; anzich&#xE9; con l&apos;anacronostico mezzo delle
              &quot;comandate in natura&quot;.<br>
              Certo i progressi non vennero subito nella misura sperata, specie
              per la preferenza accordata alle ferrovie, ma l&apos;unificazione era
              loro premessa indispensabile e sicura. Con l&apos;unificazione i collegamenti
              stradali tra Milano, Piacenza e Bologna si inserivano in un sistema
              viario pi&#xF9; completo, in questo risolversi acquistavano nuovo
              respiro e perdevano molti dei caratteri individuali che li avevano
              distinti nelle et&#xE0; precedenti. Possiamo perci&#xF2; qui
              ritenere giunta a un punto conclusivo la vicenda delle strade dirette
              che ad essi fondamentalmente servivano, viste come vie particolari,
              di comunicazione fra centri ben differenziati quanto a situazione
              politica e a struttura economica.<br>
              Vicenda fin dai suoi inizi sempre, come s&apos;&#xE8; visto, legata
              ad avvenimenti di massima importanza per la regione padana e per
              l&apos;Italia, elemento attivo di essi per l&apos;azione condizionatrice dei
              grandi tracciati sui movimenti degli individui e delle masse; e
              quindi viva e non trascurabile parte della nostra storia. Vicenda
              ricca di motivi umani perch&#xE8; sempre intrecciata con quella
              di infiniti uomini oscuri che vissero e operarono nei piani di Lombardia
              e di Emilia, il cui ininterrotto fluire determin&#xF2; la permanenza
              della strada e fu l&apos;elemento base della sua attivit&#xE0;. Vicenda
              anche, a suo modo, pienamente svolta e conclusa. I Romani collegando
              &quot;Bononia&quot; con &quot;Placentia&quot; e &quot;Mediolanum&quot;
              avevano diretto, pi&#xF9; o meno consapevolmente, una via di penetrazione
              verso il cuore dell&apos;Europa, allora povera e incolta. L&apos;unit&#xE0;
              e il trionfo degli ideali risorgimentali ricongiungevano materialmente
              e moralmente l&apos;Italia a popoli di altissima civilt&#xE0; non ignara
              del messaggio romano: le comunicazioni tra Milano e Bologna assumevano
              ancora un interesse europeo, interesse destinato continuamente ad
              accrescersi col maturare dei tempi e col progredire della tecnica
              stradale.</font></p>
            </td>
        </tr>
        <tr>
          <td align="left" valign="top">
            <p><font face="Verdana, Arial, Helvetica, sans-serif" size="-7" color="#FFFFFF">o</font></p>
          </td>
        </tr>
      </table>

    </td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><br>
        <font face="Verdana, Arial, Helvetica, sans-serif" size="1" color="#0000FF"><b><a href="viaemilia.html">indice
        argomento</a></b></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="84%" align="left" valign="top">
      <p><font face="Verdana, Arial, Helvetica, sans-serif" size="1">Soc. Concessioni
        e Costruzioni Autostrade p.a (Gruppo I.R.I.) - Ed. Istituto Geografico
        De Agostini, Novara, 1959</font></p>
    </td>
    <td width="16%" align="left" valign="top">
      <hr noshade="" size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)" target="_top"><font color="#0000FF">Associazione Culturale
  Zivido</font></a><br>
  <a href="mailto:daniele.esposti@gmail.com" style="color: rgb(0,0,255)">pierino.esposti@gmail.com</a></font></small></p>
</body>

</html>
