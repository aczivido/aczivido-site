<html>
<head>
<title>Vite degli Sforzeschi</title>
<link href="/historia/historia.css" rel="stylesheet" type="text/css">
<style type="text/css">
<!--
.Stile1 {
	font-family: Verdana, Arial, Helvetica, sans-serif;
	font-size: 11px;
}
.Stile2 {
	font-family: Verdana, Arial, Helvetica, sans-serif;
	font-size: 9px;
}
-->
</style>
<meta http-equiv="Content-Type" content="text/html; charset=utf-8">
<meta http-equiv="Content-Type" content="text/html; charset=utf-8">
<meta name="GENERATOR" content="OpenOffice.org 2.0  (Win32)">
<meta name="AUTHOR" content="J03943">
<meta name="CREATED" content="20070508;9420000">
<meta name="CHANGEDBY" content="J03943">
<meta name="CHANGED" content="20070514;10110000">

<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body dir="LTR">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg"></td>
    <td width="20%" valign="middle" align="center">

      <h2>Lombardia</h2></td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td>&#xA0;</td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td width="78%" align="left" valign="top" bgcolor="#E8E8E8"><table width="100%" border="0" cellspacing="5" cellpadding="0">
      <tr>
        <td align="left" valign="top"><h1>Vite degli Sforzeschi </h1>
          <p>di Massimo Fabi</p></td>
      </tr>
    </table>
    </td>
    <td width="2%">&#xA0;</td>
    <td width="20%" align="center" valign="middle"><a href="../index.html" class="Stile1">home</a></td>
  </tr>
  <tr>
    <td>&#xA0;</td>
    <td>&#xA0;</td>
    <td>&#xA0;</td>
  </tr>
  <tr>
    <td align="left" valign="top"><p>PREFAZIONE<br>
      <br>
Volli dare cominciamento a questo secondo volume della &quot;Biblioteca storica Italiana&quot; colla riproduzione della Vita di Sforza Attendolo, scritta in latino da Paolo Giovio, e recata nella nostra favella dal Domenichi, de&apos; quali gi&#xE0; accennammo nelle &quot;Vite de&apos; dodici Visconti&quot;.<br>
Fu lo Sforza celeberrimo capitano di ventura del secolo XV, e padre di quel Francesco, che per valore in armi, per singolare avvedutezza nel consiglio, e dicasi pure, per fellonia, fecesi creare duca dello Stato di Milano, uno de&apos; pi&#xF9; potenti che allor contasse l&apos;Italia, e form&#xF2; quindi lo stipite di una dominazione, la quale, se da un canto diede qualche lustro alla Lombardia, promovendovi le arti, le scienze, le lettere, dall&apos;altro le fu principio e causa di grande rovina.<br>
E&apos; per vero, se lo Sforza non avesse peccato di tradimento verso i Milanesi, ordinati in repubblica dopo la morte di Filippo Maria Visconti, l&apos;Italia per avventura non sarebbe stata teatro di atrocissimi casi di guerra e di politici sconvolgimenti, e di prepotenze d&apos;eserciti forastieri, soprattutto per la smodata cupidigia di regnare di Lodovico il Moro e per l&apos;indolenze de&apos; suoi successori, i quali, lusingata l&apos;ambizione della Casa Francese e della Spagnuola, mossero queste due potenze a guerreggiare durante quasi mezzo secolo per la successione al ducato di Milano. E ben fu Lodovico rimeritato di sua propensione e ricorso ai Francesi, giacch&#xE8; periva miseramente in terra straniera per mano di quegli stessi da cui invocava protezione!<br>
Ma intanto, che giova, s&apos;egli a s&#xE8; medesimo abbia aperto l&apos;abisso, mentre involto ha la patria sua nella propria sfortuna, e toltale la speranza di formare un giorno una repubblica potente al par della Veneta, della Genovese e della Fiorentina! i Francesi e Spagnuoli si disputarono a lungo, e con rabbia accanita, e con orribile strazio, il possesso della Lombardia; ma in fine si composero le cose, sorse la pace di Crespy, e che ne addivenne? ... Gli Spagnuoli, fatti padroni non solo della Lombardia, ma ancora del reame di Napoli, immolarono la repubblica di Siena, come venticinque anni innanzi sacrificarono la Fiorentina ad una famiglia di mercatanti fortunati, i quali, se da una parte protessero le arti, le lettere e le scienze, dall&apos;altra facevano perire sul patibolo chi amava la patria, o chi impetrava l&apos;impero della ragione nella rettitudine del vivere civile. E tanto fu la preponderanza Spagnuola che poco manc&#xF2; non facesse dell&apos;Italia un cadavere!<br>
Alla &quot;Vita di Sforza Attendolo&quot; segue un &quot;Quadro generale dello Stato di Milano&quot; dopo la morte di Filippo Maria, ed un &quot;Cenno sulla costituzione della Repubblica Ambrosiana&quot;; lavoro di eletto ingegno moderno, e quasi prefazione al &quot;Sommario&quot;, che viene dappoi delle Vite degli Sforzeschi, scritte da Scipione Barbu&#xF2;, dottore in legge e gentiluomo padovano: compendio divenuto in oggi rarissimo, e che meritava di ricomparire colle stampe.<br>
Alle Vite degli Sforzeschi aggiunsi quella eziandio di Ascanio Sforza, dettata da Roberto Rusca, che pass&#xF2; sconosciuta al celebre Pompeo Litta, e la quale serve altres&#xEC; a meglio schiarire quella di Lodovico il Moro.<br>
Mi parve inoltre acconcio di unirvi la &quot;Vita di Giovanni de&apos; Medici&quot;, celebre capitano delle Bande Nere, sia perch&#xE8; figlio di Caterina Sforza, e vissuto all&apos;epoca in cui parliamo, ed anche per qualche rapporto avuto da lui colla famiglia Sforzesca: ne fu autore Gerolamo Rossi, suo parente e contemporaneo.<br>
Chiude il volume, una &quot;Cronaca della citt&#xE0; di Milano&quot;, dalla sua fondazione fin oltre la met&#xE0; del sedicesimo secolo, e di cui non mi venne fatto rinvenire l&apos;autore, il quale per quei tempi fu per&#xF2; abbastanza erudito, facendo di tutte le Cronache di Milano un compendio, che malgrado i pregiudizj di quell&apos;et&#xE0;, potr&#xE0; tornar a grado al lettore; avvi pure una &quot;Genealogia &quot; e &quot;Bibliografia Sforzesca&quot;, compilate sulle tracce di quelle del sullodato Litta.<br>
A maggior illustrazione poi di questo volume, venne dall&apos;editore corredato dello stemma e dei ritratti Sforzeschi, ed altres&#xEC; di quello di Giovanni delle Bande Nere, cavati sia dall&apos;opera di Antonio Campi, intitolata: &quot;Cremona fedelissima&quot;, che da antiche stampe o medaglie.<br>
Tutto ci&#xF2; mi fa credere che la giovent&#xF9;, amatrice deglistudj storici, non meno benevolmente accoglier&#xE0; questo volume di quello che abbia fatto coll&apos;antecedente, convinta che lo studio dei tempi passati &#xE8; forte ammonimentopei tempi futuri.<br><br>
<span class="citazione">Al nobilissimo signor conte Giovanni Giovio di Como.<br>
</span><br>
Prestantissimo Signore!<br>
Come a degno cittadino di una patria che in ogni tempo ebbe dovizia di eletti ingegni, e vanta a figlio quel luminare da cui oggi pressoch&#xE8; tutte datano le nuove fisiche scoperte, non meno che ad illustre discendente di Famiglia tanto benemerita delle lettere, a Voi, onorando Signore, intitolo questo volume di studj storici.<br>
E la Storia, nobile stimolo all&apos;avanzamento morale, educatrice delle nazioni, fu veramente la prediletta della prosapia Vostra; ch&#xE8; fin dal secolo decimosesto Benedetto dettava pel primo una Storia Comasca, in alto pregio tenuta; e dappoi il valente fratello di lui, monsignore Paolo, esimio cultore delle lettere e delle scienze storiche, segnatamente arricchiva il suo paese colle pi&#xF9; erudite produzioni; e la Famiglia Vostra, le orme calcando degli avi suoi, illustrava s&#xE8; medesima e la patria con opere belle ed utili scritti insino a&apos; tempi presenti.<br><br>
Compiacetevi adunque, prestantissimo Signore, di fare grata accoglienza al volume che ho l&apos;onore di offerirvi: abbiatelo a dolce ricordanza di Paolo, grande antenato vostro; della vostra diletta madre nobilissima donna, che per animo generoso, per altezza d&apos;intelletto e bell&apos;accordo di civili virt&#xF9;, fu a tutti carissima; ed a tenue pegno della devozione del Vostro obbl. Servitore, Massimo Fabi.<br><br>
Milano, li 7 novembre 1853.</p><br>
      <table width="100%" border="0" cellspacing="0" cellpadding="0">
        <tr>
          <td align="center" valign="top"><h2><strong>Genealogia degli Sforza duchi di Milano</strong></h2></td>
        </tr>
      </table>
      <table width="100%" border="0" cellspacing="0" cellpadding="0">
        <tr>
          <td width="30%">&#xA0;</td>
          <td width="5%">&#xA0;</td>
          <td width="30%" align="left" valign="top"><p><strong>Sforza Attendolo</strong><br>
          Nato in Cotignola nel 1369, si distinse nelle guerre di Napoli, fu gonfaloniere di S. Chiesa, e mor&#xEC; affogato nel fiume Pescara nel 1424. Ebbe pi&#xF9; mogli e parecchi figli, fra cui nomineremo:</p></td>
          <td width="5%">&#xA0;</td>
          <td width="30%">&#xA0;</td>
        </tr>
        <tr>
          <td>&#xA0;</td>
          <td>&#xA0;</td>
          <td align="center" valign="top"><img src="/colori/000000.gif" width="2" height="20"></td>
          <td>&#xA0;</td>
          <td>&#xA0;</td>
        </tr>
      </table>
      <table width="100%" border="0" cellspacing="0" cellpadding="0">
        <tr>
          <td align="center" valign="top"><img src="/colori/000000.gif" width="70%" height="2"></td>
        </tr>
      </table>
      <table width="100%" border="0" cellspacing="0" cellpadding="0">
        <tr>
          <td width="30%" align="center" valign="top"><img src="/colori/000000.gif" width="2" height="20"></td>
          <td width="5%">&#xA0;</td>
          <td width="30%" align="center" valign="top"><img src="/colori/000000.gif" width="2" height="20"></td>
          <td width="5%">&#xA0;</td>
          <td width="30%" align="center" valign="top"><img src="/colori/000000.gif" width="2" height="20"></td>
        </tr>
        <tr>
          <td align="left" valign="top"><p><strong>Bosio</strong><br>
              Nato nel 1411. Apprese il mestiere dell&apos;armi da suo padre. Fu governatore di Orvieto e generale della repubblica di Siena. Si ammogli&#xF2; con Cecilia Aldobrandeschi, figlia coerede di Guido, conte di Santaflore, e che port&#xF2; al marito la sovranit&#xE0; di Santaflora stessa; borgo nel territorio Sanese. Mor&apos; a Parma nel 1476. Da lui hanno principio i conti di Santaflora, i quali vendettero la sovranit&#xE0; nel 1633 al granduca di Toscana, rimanendone contemporaneamente infeudata la famiglia, la quale &#xE8; tuttora vivente, nominandosi Sforza Cesarini, perch&#xE8; un discendente dei conti di Santaflora per nome Federico, si ammogli&#xF2; nel 1673 con Livia figlia del duca Giuliano Cesarini. Da questa famiglia procedette eziandio i conti di Celano estinti nel 1816.<br>
          </p></td>
          <td>&#xA0;</td>
          <td align="left" valign="top"><p><strong>Franceso I</strong><br>
              Del quale, oltre i duchi di Milano discendono i conti di Borgonuovo nel Piacentino, per mezzo di suo figlio naturale, chiamato Sforza, nato nel 1435, e che fu investito dal padre di questa contea nel 1451. I suoi discendenti si estinsero nel 1680. Fra&apos; suoi figli nomineremo Jacopetto, naturale legittimato, dal quale provengono gli Sforza di castel S. Giovanni sul Piacentino, ramo tuttavia esistente. Francesco, poich&#xE8; fu primo duca di Milano, nacque ai 25 luglio 1401, divenne a 22 anni capo di eserciti; proclamato capitano della repubblica milanese nel 1447, e duca nel 1450. Mor&apos; agli 8 marzo 1466. Ebbe in moglie Polissena Ruffo, che mor&#xEC; nel 1420, ed in seconde nozze Bianca Maria, figlia naturale di Filippo Maria Visconti, e che mor&#xEC; nel 1469. Ebbe parecchi figli, fra cui:<br>
          </p></td>
          <td>&#xA0;</td>
          <td align="left" valign="top"><p><strong>Alessandro</strong><br>
              Nato in Cotignola nel 1409. Fu signore di Pesaro per eredit&#xE0;, Malatesta nel 1445 prese in moglie Costanza Davarono, e Sveva di Montefeltro. Mor&#xEC; nel 1475. Ebbe parecchi figli legittimi e naturali, e fu lo stipite della famiglia dei signori di Pesaro, che si estinse nel 1512 in Galeazzo, che fu costretto di abbandonare la signoria a Giulio II. Venendo da Parma a Milano col duca Massimiliano venne di nottetempo ucciso con archibugiata nel 1515.<br>
          </p></td>
        </tr>
        <tr>
          <td align="left" valign="top">&#xA0;</td>
          <td>&#xA0;</td>
          <td align="center" valign="top"><img src="/colori/000000.gif" width="2" height="20"></td>
          <td>&#xA0;</td>
          <td align="left" valign="top">&#xA0;</td>
        </tr>
        <tr>
          <td align="left" valign="top">&#xA0;</td>
          <td>&#xA0;</td>
          <td align="left" valign="top"><p><strong>Galeazzo Maria</strong><br>
              Nato ai 24 gennajo del 1444; fu pessimo principe. Si ammogli&#xF2; in prime nozze con Dorotea Gonzaga, che fece morire di veleno, indi con Bona di Savoja, morta in Abbiategrasso nel 1494.<br>
          </p></td>
          <td>&#xA0;</td>
          <td align="left" valign="top">&#xA0;</td>
        </tr>
        <tr>
          <td align="left" valign="top">&#xA0;</td>
          <td>&#xA0;</td>
          <td align="center" valign="top"><img src="/colori/000000.gif" width="2" height="20"></td>
          <td>&#xA0;</td>
          <td align="left" valign="top">&#xA0;</td>
        </tr>
        <tr>
          <td align="left" valign="top">&#xA0;</td>
          <td>&#xA0;</td>
          <td align="left" valign="top"><p><strong>Giovanni Galeazzo</strong><br>
              Nato il 20 giugno del 1469 in Abbiategrasso. Govern&#xF2; sotto la tutela della madre, che era in continua lotta collo zio Lodovico. Mor&#xEC; ai 22 ottobre del 1494 nel castello di Pavia, dicesi di veleno. Si ammogli&#xF2; nel 1489 con Isabella d&apos;Aragona, figlia di Alfonso II re di Napoli, la quale mor&#xEC; nel 1524. Galeazzo ebbe due figlie e un figlio, che mor&#xEC; Benedettino in Francia.<br>
          </p></td>
          <td>&#xA0;</td>
          <td align="left" valign="top">&#xA0;</td>
        </tr>
        <tr>
          <td align="left" valign="top">&#xA0;</td>
          <td>&#xA0;</td>
          <td align="center" valign="top"><img src="/colori/000000.gif" width="2" height="20"></td>
          <td>&#xA0;</td>
          <td align="left" valign="top">&#xA0;</td>
        </tr>
      </table>
      <table width="100%" border="0" cellspacing="0" cellpadding="0">
        <tr>
          <td align="center" valign="top"><img src="/colori/000000.gif" width="70%" height="2"></td>
        </tr>
      </table>
      <table width="100%" border="0" cellspacing="0" cellpadding="0">
        <tr>
          <td width="30%" align="center" valign="top"><img src="/colori/000000.gif" width="2" height="20"></td>
          <td width="5%">&#xA0;</td>
          <td width="30%" align="center" valign="top"><img src="/colori/000000.gif" width="2" height="20"></td>
          <td width="5%">&#xA0;</td>
          <td width="30%" align="center" valign="top"><img src="/colori/000000.gif" width="2" height="20"></td>
        </tr>
        <tr>
          <td align="left" valign="top"><p><strong>Francesco II</strong><br>
          Nato nel 1492 in Vigevano. Pass&#xF2; parte della sua vita in esilio; entr&#xF2; come duca in Milano nel 1522; ma ben presto lo dovette abbandonare alla fortuna francese. Ritornato ne&apos; suoi Stati per opera di Carlo V. Ammogliossi nel 1534 con Cristierna, figlia del re di Danimarca. Mor&#xEC; nel 1553 senza prole.</p></td>
          <td>&#xA0;</td>
          <td align="left" valign="top"><p><strong>Lodovico il Moro</strong><br>
          Figlio di Francesco Sforza, nato in Vigevano il 5 aprile 1451, o come altri vogliono il 5 agosto 1450. Resse per alcun tempo il ducato a nome di suo nipote Galeazzo, finch&#xE8; morto lui, ottenne, nel 1494 l&apos;investitura del ducato. Venne fatto prigione a Novara dai Francesi nel 1499. Mor&#xEC; nel castello di Loches il 27 maggio 1508. Prese in moglie Beatrice d&apos;Este, la quale mor&#xEC; di parto nel 1497.</p></td>
          <td>&#xA0;</td>
          <td align="left" valign="top"><p><strong>Massimiliano</strong><br>
          Nacque nel 1490. Fu ricevuto in Milano dopo un lungo esilio nel 1512. Ripartito l&apos;anno seguente, ritorn&#xF2; ben tosto nella capitale per ripartirne per sempre nel 1515 dopo la battaglia di Marignano. Rinunzi&#xF2; al re di Francia i suoi Stati, e mor&#xEC; in Parigi nel 1530.</p></td>
        </tr>
        <tr>
          <td align="left" valign="top">&#xA0;</td>
          <td>&#xA0;</td>
          <td align="center" valign="top"><img src="/colori/000000.gif" width="2" height="20"></td>
          <td>&#xA0;</td>
          <td align="left" valign="top">&#xA0;</td>
        </tr>
        <tr>
          <td align="left" valign="top">&#xA0;</td>
          <td>&#xA0;</td>
          <td align="left" valign="top"><p><strong>Paolo</strong><br>
              Figlio naturale di Lodovico il Moro, nato da Lucrezia Crivelli. Fu grande condottiero d&apos;armi. Pe&apos; suoi servigj prestati agli Spagnuoli, venne fatto marchese di caravaggio da Carlo V nel 1532. Questo marchesato si estinse nel 1697.</p></td>
          <td>&#xA0;</td>
          <td align="left" valign="top">&#xA0;</td>
        </tr>
      </table>
     </td>
    <td>&#xA0;</td>
    <td align="center" valign="top">      <table width="100%" border="0" cellspacing="0" cellpadding="0">
      <tr>
        <td align="center" valign="top"><img src="/historia/image/sforzeschi.jpg" width="187" height="309"><br>
          <span class="Stile2"><strong>Vite<br>
          degli Sforzeschi </strong><br>
          di<br>
          Paolo Giovio, Scipione Barbu&#xF2;, ecc. <br>
          Stato di Milano nel secolo XV <br>
          Repubblica Ambrosiana, <br>
          vita<br>
          di Giovanni delle Bande Nere <br>
          Cronaca di Milano <br>
          con prefazione e note <br>
          di Massimo Fabi <br>
          <br>
          Milano<br>
          presso Franc. Colombo Librajo-Editore <br>
          Contr. S.Martino, n.549-A <br>
          1853<br>
          <br>
          Biblioteca<br>
          Storica Italiana<br>
          vol. II </span></td>
      </tr>
    </table>
      <table width="100%" border="0" cellspacing="0" cellpadding="0">
        <tr>
          <td align="left" valign="top">&#xA0;
          </td>
        </tr>
        <tr>
          <td><p><a href="/historia/lombardia/attendolo.html">Vita di Sforza Attendolo</a></p></td>
        </tr>
        <tr>
          <td><p><a href="/historia/lombardia/sforza1.html">Bibliografia Sforzesca</a></p></td>
        </tr>
        <tr>
          <td><p><a href="/historia/lombardia/sforza2.html">Stemma Sforzesco</a></p></td>
        </tr>
        <tr>
          <td><p><a href="/historia/lombardia/statomilano.html">Quadro generale dello Stato di Milano</a></p></td>
        </tr>
        <tr>
          <td><p><a href="/historia/lombardia/repambros.html">Repubblica Ambrosiana</a></p></td>
        </tr>
        <tr>
          <td><p><a href="/historia/lombardia/fransforza.html">Francesco I Sforza</a></p></td>
        </tr>
        <tr>
          <td><p><a href="/historia/lombardia/galeazzo.html">Galeazzo Maria Sforza</a></p></td>
        </tr>
        <tr>
          <td><p><a href="/historia/lombardia/giovanni.html">Giovanni Galeazzo Maria Sforza</a></p></td>
        </tr>
        <tr>
          <td><p><a href="/historia/lombardia/lodovico.html">Lodovico Maria Sforza</a> </p></td>
        </tr>
        <tr>
          <td><p><a href="/zivido/igiganti/personaggi/massforza.html">Massimiliano Sforza</a></p></td>
        </tr>
        <tr>
          <td><p><a href="/historia/lombardia/francescoII.html">Francesco II Sforza</a></p></td>
        </tr>
        <tr>
          <td><p><a href="/historia/lombardia/ascanio.html">Vita di Ascanio Sforza</a></p></td>
        </tr>
        <tr>
          <td><p><a href="/historia/toscana/giomedici1.html">Vita di Giovanni de&apos; Medici</a></p></td>
        </tr>
        <tr>
          <td><p><a href="/historia/lombardia/cromilano.html">Compendio delle croniche della gran citt&#xE0; di Milano</a></p></td>
        </tr>
      </table>
      </td>
  </tr>
</table>
<p class="piepagina"><img src="/colori/000000.gif" width="100%" height="1"></p>
<p class="piepagina"><img src="../../sangiulianomil/ACZppplogo.JPG" width="61" height="95"><br>
  sito di propriet&#xE0; della <a href="/index.html" class="piepagina">Associazione Culturale Zivido</a><br>
  <a href="mailto:daniele.esposti@gmail.com" class="piepagina">pierino.esposti@gmail.com</a></p>
</body>
</html>
