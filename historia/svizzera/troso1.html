<html>
<head>
<meta name="GENERATOR" content="Microsoft FrontPage 3.0">
<title>Mario Troso - Le fanterie Svizzere</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font face="Times New Roman, Times, serif" color="#808080" size="4"><big>Svizzera</big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">Le
        fanterie Svizzere</font><br>
        <font face="Verdana, Arial, Helvetica, sans-serif" size="1">di Mario Troso</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td width="78%" valign="top" align="left">
      <p align="JUSTIFY"><font face="Verdana, Arial, Helvetica, sans-serif" size="1"><br><u>La trasformazione
        dell&apos;arte della guerra</u><br>
      Nel Medioevo
        la fanteria europea svolgeva, in genere, un&apos;azione prevalentemente difensiva
        e lasciava alla cavalleria pesante, con l&apos;attacco, l&apos;intervento risolutorio.
        Quando l&apos;azione della fanteria da difensiva diviene offensiva, la cavalleria
        pesante perde il predominio sui campi di battaglia e si assiste alla trasformazione
        dell&apos;arte della guerra.<br>
        La battaglia di Laupen nel 1339 viene considerata quella nella quale ha
        inizio il tramonto della cavalleria pesante medievale perch&#xE9; l&#xEC;
        per la prima volta, dopo molti secoli, una <font color="#0000FF"><a href="image/sviz01.jpg">fanteria</a></font>,
        quella svizzera, resiste in campo aperto alla carica della cavalleria
        e riesce a sconfiggerla.<br>
        E&apos; poi la battaglia di Grandson (1476) ad imporre le fanterie svizzere
        all&apos;attenzione dei reggitori di Stati in tutta l&apos;Europa. Esse hanno assalito
        e sconfitto un&apos;armata, quella di Carlo il Temerario duca di Borgogna,
        completa di tutte le specialit&#xE0;: fanteria, artiglieria e cavalleria.<br>
        Ma qual &#xE8; la tattica utilizzata dagli Svizzeri per ottenere risultati
        cos&#xEC; straordinari?<br>
        Le fanterie medievali europee che agivano con tattica difensiva erano
        costituite in genere da picchieri riuniti in una grande massa schierata
        sul campo di battaglia davanti alla propria cavalleria, senza compiti
        di manovra. Gli Svizzeri erano invece privi di cavalleria e manovravano
        con la loro fanteria ripartita in tre unit&#xE0; distinte a composizione
        numerica differente. Dapprima erano <a href="image/sviz02.jpg"><font color="#0000FF">piccoli
        quadrati</font></a> di 1.500/2.000 uomini che successivamente arrivarono
        a comprenderne 6.000 e anche 10.000. Ognuna di queste unit&#xE0; poteva
        manovrare sul campo di battaglia in modo indipendente, adottando una tattica
        eminentemente offensiva. Le unit&#xE0; attaccavano avanzando in modo
        serrato e compatto con grande velocit&#xE0; cos&#xEC; da sorprendere
        l&apos;avversario impreparato. In genere mentre due unit&#xE0; attaccavano
        frontalmente, una terza attuava una mossa aggirante per raggiungere il
        fianco o il retro dello schieramento avversario.<br>
        La manovra delle tre unit&#xE0; era favorita dal loro modo di schierarsi.
        La prima (Vorhut - Avanguardia) era spostata in avanti lateralmente rispetto
        all&apos;unit&#xE0; centrale pi&#xF9; numerosa (Gewalthaufen - unit&#xE0;
        principale). La terza unit&#xE0; (Nachut - Retroguardia) era spostata
        indietro, lateralmente, rispetto alla seconda (Gewalthaufen) e dalla parte
        opposta della prima (Vorthut).<br>
        Fino all&apos;inizio del 1400 l&apos;armamento base delle fanterie svizzere era
        costituito dalle &quot;Vouge&quot;, soppiantate poi dalle alabarde e dalle
        picche. Per la prima volta nella battaglia di Arbedo (1422), contro l&apos;esercito
        milanese, fecero la comparsa le picche lunghe nella misura di 1/3 del
        totale rispetto ai 2/3 delle alabarde. All&apos;epoca delle guerre burgundiche
        (1476-1477) contro Carlo il Temerario, la presenza del numero delle due
        armi si bilanciava. A partire dalla fine del 1494, quando ebbero inizio
        le &quot;Guerre d&apos;Italia&quot;, il numero delle picche lunghe divent&#xF2;
        preponderante cos&#xEC; che le tre unit&#xE0; furono denominate unit&#xE0;
        o quadrati di picchieri.<br>
        La picca utilizzata dagli Svizzeri fin verso la fine del XV secolo era
        lunga circa 3 metri; successivamente si allung&#xF2; fino a superare
        i cinque metri. Lo Scheider cita un esempio di picca lunga 5,6 metri e
        il Forrer quello di picche lunghe 6 metri.<br>
        Le punte delle picche che sporgevano dal fronte della formazione costituivano
        un ostacolo impervio per una carica della cavalleria e comportavano un
        impatto travolgente nell&apos;assalto contro gli schieramenti di fanteria nemica.
        Il numero di queste punte sporgenti era tanto pi&#xF9; grande quanto
        maggiore era la lunghezza della picca. D&apos;altra parte maggiore era la lunghezza
        della picca e pi&#xF9; arduo diventava il maneggiarla cos&#xEC; l&apos;utilizzo
        di quest&apos;arma era riservato in esclusiva ai professionisti specializzati
        e molto addestrati.<br>
        &quot;Il maneggio della picca era difficile ed esigeva un lungo apprendistato
        e la marcia a passo cadenzato&#x2026; Tra i 16 e i 18 anni si apprendeva
        il maneggio della picca e la disciplina della formazione: scuola rude
        dove i pi&#xF9; deboli venivano eliminati. Veniva curato anche l&apos;addestramento
        per resistere a lungo nella corsa e per agire nel corpo a corpo contro
        i cavalieri. In questo intervento gli addestrati scivolavano in mezzo
        ai cavalli galoppanti dei nemici, afferravano parando i colpi, le briglie
        dei cavalieri e li tiravano gi&#xF9; dalla sella&quot;.<br>
        Mentre con la picca lunga si potevano portare esclusivamente <a href="image/sviz03.jpg"><font color="#0000FF">colpi
        di stocco e cio&#xE8; di punta</font></a>, con l&apos;alabarda si otteneva
        il maggiore effetto nei colpi fendenti e cio&#xE8; di taglio.. A Morgarten
        nel 1315, racconta il cronista Jean de Winterthur, con le alabarde i Confederati
        tagliavano in due, come con un rasoio, i nemici meglio rivestiti di corazza.<br>
        All&apos;inizio del &apos;500 una unit&#xE0; di picchieri quando si schierava
        in battaglia assumeva la forma del quadrato. Cos&#xEC; un corpo di 5.000
        fanti con 86 file o colonne (un uomo dietro l&apos;altro occupanti m.1,5)
        su 58 righe (un uomo a fianco all&apos;altro occupanti m.1) formava un quadrato
        di circa m. 86x86.<br>
        Le fanterie svizzere si autogovernavano con un ferreo codice d&apos;onore.
        &quot;Chi abbandonava il reparto durante il combattimento, fuggiva o dava
        segni di paura, veniva ucciso sul posto dai suoi camerati. La famiglia
        di un vile o di un disertore dichiarato infame e spergiuro perdeva onore
        e diritti civili per tre generazioni e la sua casa veniva rasa al suolo&quot;.<br>
      <br><u>Composizione delle fanterie svizzere</u><br>
      Gli Svizzeri
        erano popolazioni appartenenti a varie regioni, unitesi in una Confederazione
        in tempi successivi che, semplificando, abbiamo denominate Cantoni.<br>
        Nel 1291 si uniscono i primi 3 Cantoni: Uri, Svitto, Sottoselva (Uri,
        Schwyz, Unterwalden). In tempi successivi si confederano con loro:<br>
        nel 1332 un Cantone: Lucerna (Luzern)<br>
        nel 1351 un Cantone: Zurigo (Z&#xFC;rich)<br>
        nel 1352 due Cantoni: Glarona, Zugo (Glaria, Zug)<br>
        nel 1353 un Cantone: Berna (Bern)<br>
        nel 1481 due Cantoni: Soletta, Friburgo (Solothurn, Freiburg - Fribourg)<br>
        nel 1501 due Cantoni: Basilea, Sciaffusa (Basel, Schaffhausen)<br>
        Quindi nel 1513, all&apos;epoca della battaglia dell&apos;Ariotta, la Svizzera comprende
        12 Cantoni, 10 di lingua tedesca e 2, Bern e Freiburg, mistilingui tedesca/francese.<br>
        I territori sottratti al Ducato di Milano dipendevano dai Cantoni in modo
        diverso. Lugano, Mendrisio, Locarno e la Val Maggia appartenevano a tutti
        i 12 Cantoni, la Riviera, la Val Blenio e Bellinzona a 3 Cantoni (Uri,
        Schwiz e Unterwalden), la Val Leventina apparteneva al solo Cantone di
        Uri e la Valtellina alla Lega Grigia (Grigioni).<br>
        Le popolazioni dei Cantoni primitivi avevano dovuto combattere duramente
        per difendere e mantenere la propria indipendenza. Dapprima contro gli
        Austriaci sconfitti a Morganten nel 1315, a Sempach nel 1386 e a Dornach
        nel 1499, poi contro i Borgognoni sconfitti a Laupen nel 1339 e, successivamente,
        a Grandson e Morat nel 1476 e a Nancy nel 1477. Le truppe che inflissero
        queste sconfitte erano composte esclusivamente da fanteria.<br>
        La F14 illustra la composizione di un Gewalthaufen di Zurigo secondo il
        Wicht. Tale composizione era stata studiata per ottenere la massima coesione
        dell&apos;unit&#xE0; di combattimento. &quot;I corpi di battaglia degli Svizzeri
        ricavavano la loro intima forza a la loro coesione dalla natura stessa
        della loro composizione. Tutte le classi della popolazione erano mescolate
        nei ranghi. La fanteria svizzera, invece di essere reclutata soltanto
        tra la borghesia delle citt&#xE0; come accadeva presso i Fiamminghi
        e le Repubbliche Italiane, riuniva sotto le stesse bandiere, fianco a
        fianco, contadini, borghesi, artigiani e nobili&quot;.<br>
        E&apos; importante notare che &quot;&#x2026; (nel quadrato) le unit&#xE0; tattiche
        sono organizzate secondo il segmento sociale d&apos;origine. Il quadrato dei
        fanti risulta cos&#xEC; suddiviso, nel senso della lunghezza, in tranci,
        ciascuno dei quali corrisponde al contingente di una circoscrizione&quot;.
        Nelle righe (uno a fianco all&apos;altro) si alternano quindi cittadini e villici.
        Nelle file o colonne (uno dietro l&apos;altro) gli uomini sono raggruppati
        secondo la corporazione, il villaggio o la regione di appartenenza. La
        bandiera del Cantone &#xE8; collocata al centro del quadrato.<br>
        Nei quadrati svizzeri &quot;&#x2026; ci sono certamente gruppi armati di
        picche, di alabarde e di armi da fuoco, ma le unit&#xE0; tattiche rimangono
        organizzate secondo i segmenti sociali ai quali gli uomini appartengono&quot;.<br><br></font></p>
      </td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1"><br>materiale
        inviatoci<br>
        gentilmente dal<br>Sig. Carlo Tunisi</font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="70%" align="left" valign="top">
      <p><font face="Verdana, Arial, Helvetica, sans-serif" size="1">da &quot;L&apos;ultima
        battaglia del Medioevo - La battaglia dell&apos;Ariotta, Novara 6 giugno 1513&quot;
        di Mario Troso - Ed. della Laguna - 2002</font></p>
    </td>
    <td width="30%" align="left" valign="top">
      <hr noshade="" size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)" target="_top"><font color="#0000FF">Associazione Culturale
  Zivido</font></a><br>
  <a href="mailto:daniele.esposti@gmail.com" style="color: rgb(0,0,255)">pierino.esposti@gmail.com</a></font></small></p>
</body>

</html>
