<html>
<head>
<meta name="GENERATOR" content="Microsoft FrontPage 3.0">
<title>Mario Troso - Gli imitatori degli Svizzeri</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><font face="Times New Roman, Times, serif" color="#808080" size="4"><big>Svizzera</big></font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">Gli
        imitatori degli Svizzeri</font><br>
        <font face="Verdana, Arial, Helvetica, sans-serif" size="1">di Mario Troso</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td width="78%" valign="top" align="left">
      <p align="JUSTIFY"><font face="Verdana, Arial, Helvetica, sans-serif" size="1"><br>
        Poich&#xE8; la tattica instaurata dagli Svizzeri risultava vincente,
        i Governanti degli Stati Europei si trovarono nella necessit&#xE0; di
        assoldare come mercenari o gli Svizzeri o truppe che li avevano copiati
        con successo.<br>
        Le formazioni svizzere, di solito quadrate e composte da tremila fino
        a diecimila uomini, erano destinate, a causa della struttura e della necessit&#xE0;
        di manovra, al combattimento in campo aperto e cio&#xE8; in un luogo
        che consentisse loro di dispiegarsi e di muoversi. Esse agivano con grande
        efficacia sia all&apos;offensiva per travolgere avanzando ogni resistenza,
        sia sulla difensiva per fermare e spezzare l&apos;impeto di una carica di cavalleria,
        o l&apos;assalto di altre fanterie. L&apos;abitudine a combattere in formazione
        comportava un lungo addestramento che consentiva non soltanto la manovra
        e il combattimento in schieramento chiuso, ma anche la capacit&#xE0;
        di assumere quest&apos;ultimo in brevissimo tempo nell&apos;imminenza o sotto la
        minaccia di attacchi improvvisi. I mercenari svizzeri erano dunque in
        possesso non soltanto di una ottima tattica di combattimento, ma anche
        di un&apos;eccezionale disciplina che favoriva il loro spirito di corpo e assicurava
        un buon comportamento sul campo di battaglia anche senza eccezionali comandanti.<br>
        Il periodo delle guerre d&apos;Italia, 1494-1530, ha visto il continuo affermarsi
        delle fanterie di linea (o pesanti), addestrate &quot;alla svizzera&quot;.<br>
        Imitatori degli Svizzeri e quindi addestrati &quot;alla svizzera&quot;
        furono i fanti tedeschi tra i quali i famosi Lanzichenecchi e i fanti
        spagnoli. I Lanzi tedeschi, Landsknechte (Lanzichenecchi), originari delle
        Fiandre austriache, terre ereditarie degli Asburgo, copiarono gli Svizzeri
        ed assunsero fisionomia propria apartire dagli anni 80 del &apos;400 come truppe
        predilette dagli Asburgo, ma anche come mercenari al servizio di vari
        Stati. Abilissimi nel maneggio delle picche e nel combattimento in formazione,
        consideravano gli Svizzeri nello stesso tempo maestri da ammirare e concorrenti
        da odiare. Si mantenne cos&apos; sempre vivo tra loro un forte antagonismo
        anche perch&#xE8; sul mercato del mercenarismo gli Svizzeri erano preferiti
        ai Lanzichenecchi, erano pagati meglio e pretendevano privilegi nella
        spartizione del bottino che i Lanzi non ottenevano.<br>
        I rapporti tra Lanzichenecchi e Confederati Svizzeri erano decisamente
        peggiorati dal 1499 in seguito agli eventi della guerra di Svevia quando
        Massimiliano d&apos;Asburgo come Imperatore del Sacro Romano Impero aveva assoldato
        i Lanzichenecchi per attaccare la Confederazione. La guerra fu un vero
        fiasco per l&apos;Imperatore poich&#xE8; gli Svizzeri prevalsero in ogni
        combattimento ed egli non riusc&#xEC; a piegarli ai suoi piani, anzi
        suscit&#xF2; un odio implacabile tra i due schieramenti al punto che
        in battaglia non venivano pi&#xF9; fatti prigionieri.<br>
        Gli Spagnoli inizieranno a specializzarsi nell&apos;uso delle picche soltanto
        nei primi anni del &apos;500, ma assumeranno decisiva importanza soltanto verso
        la met&#xE0; del secolo costituendo i famosi &quot;tercios&quot; dove
        per&#xF2; le picche e archibugi avranno pari importanza. Gi&#xE0;
        nel 1503 Consalvo di Cordova, il Grande Capitano comandante dell&apos;esercito
        spagnolo in Italia, aveva capito l&apos;importanza assunta dalle formazioni
        di picchieri nelle battaglie in campo aperto e, chiusosi in Barletta,
        non attacc&#xF2; i Francesi fino a quando non ricevette l&apos;aiuto di un
        corpo di Lanzichenecchi perch&#xE8; i suoi fanti non erano ancora bene
        addestrati al maneggio delle picche. Con i Lanzi usc&#xEC; contro i
        Francesi e li batt&#xE8; nella battaglia di Cerignola, guadagnando alla
        Spagna il dominio del Regno di Napoli per 350 anni.<br>
        La prima grande prova che riveler&#xE0; la bravura delle fanterie spagnole
        nel combattimento in formazione, sar&#xE0; la battaglia di Ravenna del
        1512.<br>
        N&#xE8; gli Italiani n&#xE8; i Francesi erano riusciti invece a costituire
        corpi di fanteria addestrati &quot;alla svizzera&quot;, per&#xF2; mentre
        i Francesi ricorsero all&apos;arruolamento di Svizzeri o Lanzichenecchi, gli
        Italiani contarono solo sull&apos;elemento indigeno non addestrato o scarsamente
        addestrato &quot;alla svizzera&quot; e, trovandosi a combattere in campo
        aperto, dovettero sempre soccombere. Lo dimostrarono le sconfitte subite
        dalle cerne veneto-lombarde ad Agnadello (1509) e alla Motta (1513) e
        dalle fanterie toscane dell&apos;ordinanza a Prato (1512) con buona pace del
        Machiavelli che le aveva patrocinate.<br>
        Dopo queste esperienze negative sar&#xE0; cura delle fanterie italiane
        evitare ogni scontro in campo aperto. Il Guicciardini espose chiaramente
        quali erano i limiti di impiego per le fanterie italiane: &quot;...perch&#xE8;
        gli Italiani non combattevano in squadrone fermo e ordinato, ma sparsi
        per la campagna, ritirandosi il pi&#xF9; delle volte ai vantaggi degli
        argini e de&apos; fossi&quot;. Invece dell&apos;ordine chiuso, l&apos;ordine sparso e
        quindi scaramucce, assalti improvvisi e rapide ritirate: azioni di guerriglia,
        dunque, ma non battaglie.<br>
        <br></font></p>
      </td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><font face="Verdana, Arial, Helvetica, sans-serif" size="1"><br>materiale
        inviatoci<br>
        gentilmente dal<br>Sig. Carlo Tunisi</font></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="70%" align="left" valign="top">
      <p><font face="Verdana, Arial, Helvetica, sans-serif" size="1">da &quot;L&apos;ultima
        battaglia del Medioevo - La battaglia dell&apos;Ariotta, Novara 6 giugno 1513&quot;
        di Mario Troso - Ed. della Laguna - 2002</font></p>
    </td>
    <td width="30%" align="left" valign="top">
      <hr noshade="" size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)" target="_top"><font color="#0000FF">Associazione Culturale
  Zivido</font></a><br>
  <a href="mailto:daniele.esposti@gmail.com" style="color: rgb(0,0,255)">pierino.esposti@gmail.com</a></font></small></p>
</body>

</html>
