<html>
<head>
<meta name="GENERATOR" content="Microsoft FrontPage 3.0">
<title>La palafitta del Lago di Ledro</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td width="80%" valign="top" align="left"><img src="../image/historia.jpg" alt="historia.jpg (19680 byte)"></td>
    <td width="20%" valign="middle" align="center" bgcolor="#FFFFFF">
      <p><big><font face="Times New Roman" color="#808080" size="5">Trentino</font></big></p>
    </td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="78%" valign="top" align="left">&#xA0;
    </td>
    <td width="2%" valign="top" align="left"></td>
    <td width="20%" valign="middle" align="center" bgcolor="#FFFFFF"></td>
  </tr>
  <tr>
    <td width="78%" valign="top" align="left" bgcolor="#E8E8E8">
      <p align="left"><font face="Verdana, Arial, Helvetica, sans-serif" size="2">La
        palafitta del Lago di Ledro</font></p>
    </td>
    <td width="2%" valign="top" align="left" bgcolor="#FFFFFF"></td>
    <td width="20%" valign="middle" align="center" bgcolor="#FFFFFF">
      <p align="center"><font face="Verdana, Arial, Helvetica, sans-serif" size="1" color="#0000FF"><b><a href="../index.html">home
        page</a></b></font></p>
    </td>
  </tr>
  <tr>
    <td width="78%" valign="top" align="left">
      <p align="JUSTIFY"><font face="Verdana, Arial, Helvetica, sans-serif" size="1"><br>
        I resti della palafitta di Ledro rividero il sole, dopo migliaia di anni,
        nellautunno del 1929, quando il livello del lago fu abbassato per i lavori
        di presa della centrale idroelettrica in costruzione a Riva del Garda.
        Sulla sponda meridionale del lago affior&#xF2; una distesa di pali (oltre
        10.000). L&apos;esistenza dei pali, che era attribuita ad un&apos;antica diga costruita
        per controllare il livello del lago, invece si dimostr&#xF2; essere
        i resti di una delle pi&#xF9; grandi stazioni preistoriche scoperta
        fino ad ollora in Italia ed una delle testimonianze pi&#xF9; importanti
        in Europa. La palafitta fu catalogata fra le stazioni del tardo neolitico
        in quanto parte dei reperti appartengono all&apos;et&#xE0; del bronzo.<br>
        La notizia mise in rumore il mondo degli archeologi. Furono effettuati
        scavi e raccolti numerosi oggetti, fra i quali un tavolato che sembr&#xF2;
        essere un pavimento di una capanna. poi il livello del lago s&apos;innalz&#xF2;
        e l&apos;acqua riprese il tutto. Solo nel 1936-37, in seguito ad una siccit&#xE0;,
        le acque subirono un notevole abbassamento e permisero la ripresa dei
        lavori che interessarono un&apos;area di 4500 mq. Dopo queste prime ricerche,
        riprese anche negli anni &apos;50 e &apos;60, il Museo Tridentino di Scienze Naturali,
        allo scopo di reperire materiale da esposizione per il costruendo Museo
        delle palafitte, nel 1967 esplor&#xF2; un settore del villaggio, a suo
        tempo franato per l&apos;incoerenza dei sedimenti lacustri. Per la palafitta
        di Ledro esplorata in passato, rimangono la rilevanza scientifica degli
        eccezionali ritrovamenti ed i meriti dei pionieri che li hanno messi in
        luce, con i mezzi ed i sistemi allora disponibili, quando lo scavo stratigrafico
        e le metodologie naturalistiche non si erano pienamente affermate.<br>
        <br>
        <b>La palafitta</b><br>
        L&apos;espediente tecnico della palafitta, che sicuramente nel corso del tempo
        sub&#xEC; varianti non sostanziali come adattamento ecologico locale,
        va interpretato alla luce dei vantaggi che essa offre per la vicinanza
        all&apos;acqua: l&apos;agevolezza per la pesca, la sicurezza contro le aggressioni
        o molestie degli animali e dell&apos;uomo, ma che, al di l&#xE0; di questi
        motivi, pu&#xF2; essere anche giustificato da sole ragioni di opportunit&#xE0;
        edilizia, in relazione al resto dell&apos;ambiente. Pur dovendo ammettere che
        l&apos;impalcato sopraelevato comporta maggiori difficolt&#xE0; tecniche.<br>
        <br>
        <b>Gli abitanti</b><br>
        L&apos;estrema scarsezza di reperti non permette che limitate interpretazioni
        sulla costituzione fisica degli abitanti. Per quanto riguarda la statura
        media, facendo un raffronto con gli altri abitanti lacustri di quei tempi,
        si presume di cm. 156. Anche nella stazione di Ledro, come &#xE8; regola
        per gli abitanti palafitticoli preistorici, &#xE8; stata rilevata l&apos;assenza
        di inumazioni. Questo fatto fa pensare che i palafitticoli praticassero
        il rito di bruciare i propri morti. Le opinioni riguardanti i dati cronologici
        della colonizzazione del lago da parte dei palafitticoli sono discordi,
        il dato cronologico inferiore, di origine, &#xE8; collocato fra il 2000
        e il 1800 a.C., e quello superiore fra il 1500 e il 1200 a.C.<br>
        <br>
        <b>Ambiente ed alimentazione</b><br>
        I reperti archeologici rilevano una composizione di specie animali e vegetali
        non molto dissimile da quella che potrebbe essere l&apos;attuale, in mancanza
        dell&apos;intervento modificante dell&apos;uomo. Tra i molluschi sono state trovate
        in notevole quantit&#xE0; le valve dell&apos;Anodonta Mutabilis Cless, ostrica
        d&apos;acqua dolce. Gli animali domestici di maggiore importanza economica
        sono: buoi, capre, pecore e suini, di dimensioni medie rispetto alle faune
        dell&apos;et&#xE0; dei metalli. Il cane presente a Ledro si inserisce in
        una forma evolutiva intermedia tra l&apos;et&#xE0; della pietra, quella del
        ferro e romana. L&apos;orso possiede una variabilit&#xE0; non molto grande
        ed una statura media rispetto alle altre faune europee, anche se qualche
        reperto indica la presenza di alcuni individui di dimensioni maggiori.
        Il cervo, il capriolo, la volpe ed il camoscio non hanno permesso osservazioni
        particolari. Il cinghiale &#xE8; presente con un paio di reperti. Ledro
        era un villaggio economicamente autosufficiente, la sua fauna domestica
        era sfruttata in modo da soddisfare al massimo i bisogni della popolazione.
        La fauna selvatica era appena presente, cacciata e consumata episodicamente
        nel villaggio. La fauna domestica era alevata senza particolari precauzioni.
        L&apos;allevamento era estensivo, almeno in estate, ed in inverno si poneva
        il difficile problema della nutrizione che provocava forse spesso la macellazione
        degli animali in et&#xE0; giovane.<br>
        Con la sola valutazione dei resti del pasto ritrovati &#xE8; possibile
        tracciare un quadro sufficientemente orientativo dell&apos;alimentazione e
        tenore di vita. Tutti gli animali terrestri di cui si &#xE8; parlato
        costituivano fonte di pasto, e molto verosimilmente lo spolpamento delle
        loro ossa era integrale. Il midollo osseo e il cervello costituivano un
        sostanzioso alimento, come testimoniano le ossa lunghe e i crani costantemente
        spezzati. Si &#xE8; facilmente tentati di pensare ad un intenso sfuttamnto
        a scopo alimentare della fauna acquatica, in particolare dei pesci, vista
        l&apos;abbondanza di reperti. I pasti vegetali pi&#xF9; confermati sono composti
        ai pappe alimentari, forse semidense, sicuramente cotte e fatte con verdure,
        cereali e spesso anche ghiande. Tracce di queste costture costituiscono
        spesso un grosso sedimento sul fondo dei vasi. Sicura fonte di alimento
        offrivano i numerosi frutti e bacche coltivati o spontanei: nocciole,
        fragole, lamponi, peri selvatici, sambuco, corniolo, etc. I semi di quest&apos;ultimo,
        poi, presenti in masse enormi, denunciano un largo consumo di questo frutto
        e non &#xE8; improbabile che, con la fermentazione, dal corniolo si
        ricavasse una bevanda alcolica.<br>
        <br>
        <b>Il bronzo</b><br>
        I rinvenimenti di manufatti in bronzo possono ritenersi richhi e vari,
        tenendo presente la preziosit&#xE0; del metallo, il suo impiego nella
        confezione di oggetti in genere d&apos;uso raffinato e la convenienza e la
        facilit&#xE0; del suo impiego in ulteriori fusioni. la relativa scarsezza
        di reperti inerenti a tale industria &#xE8; forse spiegabile con l&apos;inopportunit&#xE0;
        che si presentava agli artigiani preistorici di procedere alla fusione
        nell&apos;ambito delle capanne, facilmente infiammabili, per cui le officine
        vere e proprie erano meglio ambientate sulle rive, pi&#xF9; sicure e
        pi&#xF9; vicine ai rifornimenti di combustibile. Gli strumenti d&apos;uso
        pi&#xF9; frequentemente trovati durante lo scavo sono le asce ed i magnifici
        pugnali a lama triangolare, ornata con fitte impressioni di raffinata
        fattura, il manico generalmente composto da anelli bronzei. Gli ornamenti
        sono rappresentati da spilloni di varia foggia, alcuni dei quali molto
        simili a quelli provenienti dalle palafitte boeme, e fili di bronzo avvolti
        a spirale, dalle corone bronzee che venivano portate in testa, probabilmente
        come distinzione di rango. Di queste corone, ovunque rarissime, sono noti
        finora per Ledro ben quattro esemplari.<br>
        <br>
        <b>Il legno</b><br>
        Per le antiche popolazioni alpine il legno rappresenta la materia d&apos;uso
        di primaria importanza. Prescindendo dall&apos;ovvio impiego nella costruzione
        delle capanne, palizzate di difesa, etc., il legno, nella cui lavorazione
        i palafitticoli rivelano totale padronanza, si &#xE8; prestato alla
        confezione di gran parte degli utensili casalinghi, attrezzi da caccia
        e difesa, inbarcazioni, etc. E&apos; legittimo immaginare una variet&#xE0;
        ed una quantit&#xE0; pi&#xF9; vasta di quanto possano documentare
        i resti reperiti negli scavi. La lavorazione del legno avveniva: o direttamente
        mediante il taglio con lama degli oggetti di mole ridotta, oppura con
        il predisporre la forma di base avvalendosi del fuoco e successivamante
        dando ritocchi finali con strumenti da taglio o abrasivi. I manufatti
        pi&#xF9; rappresentativi sono ciotole, padelle, taglieri, manici di
        problematica interpretazione, che costituivano probabilmente lo strumento
        per la confezione dei pasti. Come armi sono interpretate le mazze a testa
        sferoidale, oggetti fusiformi che sono descritti come boomerang e archi
        di legno. L&apos;impiego del legno in agricoltura &#xE8; documentata dal
        rinvenimento di un aratro, con punta robusta ed asta per il traino. Una
        categoria di reperti di rilevante interesse interpretativo &#xE8; costituita
        dalle canoe monoxili.<br>
        <br>
        <b>La pietra</b><br>
        La pietra, scheggiata, levigata o grossolanamente abozzata, ha costituito
        insieme al legno la materia d&apos;uso che si prest&#xF2; a tutte le esigenze
        strumentali fin dai primordi dell&apos;umanit&#xE0;. Nella palafitta di Ledro,
        che vide il suo pieno fiorire nell&apos;et&#xE0; del bronzo, la permanenza
        di un suo uso diffuso ed esteso a vari settori d&apos;impiego, &#xE8; ovunque
        documentata con relativa abbondanza.<br>
        La categoria di manufatti maggiormente indicativa, anche se di minuscole
        dimensioni, &#xE8; rappresentata dagli oggetti in selce, che, come &#xE8;
        noto, data la sua durezza e la sua fragilit&#xE0;, non si presta ad
        altra lavorazione che non sia la scheggiatura. Troviamo rarissimi pugnali
        a foglia di lauro e poche punte di freccia, schegge ritoccate e destinate
        a raschiatoi. Le asce sono generalmente di piccole dimensioni con lati
        lunghi e curvi e lati brevi e dritti. Solo in un unico esemplare &#xE8;
        stata reperita un&apos;asci tipo &quot;ferro da stiro&quot; con foro per il
        manico. In pietra arenaria sono i lisciatoi ed i frammenti riferibili
        a forme di fusione per il bronzo ricavati direttamente dalle forme di
        massi e ciottoli di rocce cristalline che costituiscono una vicina morena
        glaciale. Sono una serie di oggetti di uso assai diffuso le pietre da
        focolaio, in genere in granito, pietre per la molatura, usate per ridurre
        i cereali in farina, mazze e martelli. A scopo chiaramente ornamentale
        sono i grani di ambra che si rinvengono con una certa freqienza nel deposito.
        Sulla loro provenienza non si pu&#xF2; asserire nulla, si pu&#xF2;
        per&#xF2; sostenere l&apos;ipotesi che li vedrebbe inseriti in quel flusso
        di scambi commerciali con palafitticoli boemi, dedotto da molteplici indizi.<br>
        <br>
        <b>Strumenti in osso e corno</b><br>
        Molteplici servizi offrivano gli strumenti costituiti dell&apos;ossame e dalle
        corna degli animali. Dai tarsi e dai cubiti di varie specie animali si
        ricavavano punteruoli e pugnali, oltre che spatolette, aghi da cucito,
        cerchietti ornamentali, fibie, salvapolso per l&apos;uso dell&apos;arco, etc. In
        vario modo erano usate le corna dei cervi, la cui relativa abbondanza
        non stupisce se pensiamo alla loro caducit&#xE0; annua, esse costituivano
        martelli o percussori, oppure potevano accogliere strumenti in metallo.
        Se forate si adattavano ai manici di legno. I ramilaterali, inoltre, potevano
        costituire uno strumento per modellare la ceramica. Sempre di corno cervino
        due eleganti pettini da tessitura. Il corno di capriolo, animale che dai
        reperti risulta pi&#xF9; raro del cervo, non trova analoghi usi se non
        in forma limitata.<br>
        <br>
        <b>La tessitura</b><br>
        Pesi da telaio in notevole abbondanza, fusaiole talora ornate con impressioni
        puntiformi, pettini da telaio in corno di cervo, aghi in osso, oltre a
        lembi di stoffa sono la documentazione materiale di questa attivit&#xE0;.
        La stoffa veniva tessuta con filo di puro lino e si presenta: ora a trama
        piuttosto serrata, ora pi&#xF9; larga. Fu reperita in brandelli, in
        rettangolini soprapposti che denunciano l&apos;uso di ripiegarla, ed in strisce
        arrotolate, una delle quali costituisce una vera e propria cintura. L&apos;interesse
        maggiore di questo rinvenimento, probabilmente unico, &#xE8; costituito
        dal fatto che la trama si intesse ai due bordi con l&apos;ordito senza soluzione
        di continuit&#xE0;, il che presuppone l&apos;uso di un telaio di ridotte
        dimensioni. Niente ci vieta di immaginare, anche se non ne abbiamo alcuna
        prova, che i prodotii tessili destinati al vestiario siano stati colorati
        con sostanze vegetali, come &#xE8; costume antichissimo. Vale la pena
        di aggiungere che l&apos;assenza di filati di lana &#xE8; ascrivibile alla
        facile decomposizione di tale sostanza.<br>
        <br>
        <b>La ceramica</b><br>
        La variet&#xE0; e la quantit&#xE0; di manufatti ceramici a Ledro &#xE8;
        veramente enorme ed il tipo, la forma e le dimensioni svariatissime. L&apos;impasto,
        generalmente grossolano e smagrato con vari additivi minerali, si presenta
        spesso fine, ben levigato e lucido. Il colore &#xE8; monotonamente nero
        o scuro, brunastro o rossiccio, quando non sia impallidito per sovracottura
        a causa di incendio. Le dimensioni sono molto varie. Una valutazione colloca
        al primo posto come frequenza i grandi orci tronco-conici da derrate alimentari,
        con decorazione costituita quasi di regola da cordoni realizzati e ricavati
        dallo spessore del vaso, o applicate, che spesso abbracciano o circandano
        a spirale il corpo del recipiente e denotano un gusto estetico ancora
        attuale. Molto presenti sono poi gli svariati tipi di boccali, ciotole
        e piccole tazze, che spesso si rinvengono integre grazie al loro piccolo
        ingombro. Pure in terracotta sono, in ordine di frequenza di reperimento:
        pesi da telaio, fusaiole, rocchetti, mestoloni per il trattamento del
        bronzo fuso, piatti con bordo appena alzato, &quot;zuffoli&quot; usati
        come soffioni per il fuoco, dischetti rotondeggianti il cui uso pu&#xF2;
        essere quello di pegni per giochi, e i cosiddetti &quot;oggetti enigmatici&quot;,
        piccoli segmenti rettangolari con segnature e punteggiature impresse prima
        della cottura. A puro titolo di curiosit&#xE0; si pu&#xF2; citare
        il diffusissimo uso di un legante adatto a stagnare od aggiustare i recipienti
        in terracotta, anche per rotture che fendono tutto il loro corpo. Si tratta
        dello stesso materiale usato per fissare strumenti di selce in impugnature
        lignee, od ornamenti a vari supporti. Varie piccole formelle di tale collante,
        con forma che ricorda quella dello strobilo di abete, sono state reperite
        negli strati, ed un&apos;analisi delle stesse le vorrebbe composte di gomma
        di tabarinto commista a qualche macinato indeterminabile.<br>
        <br>
        </font></p>
      </td>
    <td width="2%" valign="top" align="left"></td>
    <td width="20%" valign="top" align="center" bgcolor="#FFFFFF">
      <p><strong><small><font face="Verdana, Arial, Helvetica, sans-serif" size="2"><br>
        </font></small></strong><font face="Verdana"><br>
        </font></p>
      <p><br>
        <br>
    </p></td>
  </tr>
</table>
<table border="0" width="100%" cellspacing="0" cellpadding="0">
  <tr>
    <td width="25%">
      <p><small><font face="Verdana, Arial, Helvetica, sans-serif" size="1">da
        &quot;Valle di Ledro News&quot; 2002</font></small></p>
    </td>
    <td width="75%">
      <hr noshade="" size="1">
    </td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../index.html" style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:daniele.esposti@gmail.com" style="color: rgb(0,0,255)">pierino.esposti@gmail.com</a></font></small></p>
</body>

</html>
