<html>
<head>
<title>Filemone e Bauci</title>
<link href="/raccontami/raccontami.css" rel="stylesheet" type="text/css">

<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table width="100%" border="0" cellspacing="0" cellpadding="0">
  <tr>
    <td align="left" valign="top" bgcolor="#005A87"><img src="/log1.png" width="590" height="97"></td>
  </tr>
  <tr>
    <td align="left" valign="top"><img src="/log2.png" width="100%" height="20"></td>
  </tr>
  <tr>
    <td bgcolor="#005A87"><table width="100%" border="0" cellspacing="0" cellpadding="0">
      <tr>
        <td width="50%" align="left" valign="top"><img src="/raccontami.jpg" width="136" height="48"></td>
        <td width="50%" align="right" valign="top"><img src="/raccontami/bauci.png" width="257" height="48"></td>
      </tr>
    </table></td>
  </tr>
  <tr>
    <td align="left" valign="top"><img src="/log3.png" width="100%" height="20"></td>
  </tr>
  <tr>
    <td bgcolor="#005A87">&#xA0;</td>
  </tr>
</table>
<table width="100%" border="0" cellpadding="0" cellspacing="0" bgcolor="#005A87">
  <tr>
    <td width="30%" align="left" valign="top"><img src="/log4.png" width="100%" height="1087"></td>
    <td width="70%" align="left" valign="top"><table width="98%" border="0" cellpadding="0" cellspacing="5" bgcolor="#B9DCFF">
      <tr>
        <td align="left" valign="top"><h1>Una deliziosa novella sentimentale di ambiente familiare che ci &#xE8; narrata da uno dei pi&#xF9; famosi poeti del tempo di Augusto, Ovidio (Publio Ovidio Nasone, di Sulmona &#x2013; 43 a.C. &#x2013; 18 d.C.) nel libro VIII delle Metamorfosi. Le figure dei due arzilli vecchietti hanno un particolare risalto nella pia leggenda, che s&#x2019;immagina narrata da un uomo saggio e posato.</h1>
          <p>Si racconta che un tempo, - quando sull&#x2019;Olimpo vivevano gli dei dell&#x2019;antica Grecia &#x2013; Giove volle discendere sulla terra per rendersi conto di come gli uomini si comportassero. Per questo, preso l&#x2019;aspetto di un uomo qualunque, egli e il figlio Mercurio, il quale per l&#x2019;occasione si era tolto dai piedi le ali, si diedero a percorrere le vie della Grecia.<br>
              I due pellegrini, cos&#xEC; travestiti, giunsero in Frigia senza farsi riconoscere da nessuno. Qui, desiderosi di trovare un rifugio dove riposarsi, si misero a picchiare di porta in porta chiedendo ospitalit&#xE0;. Bussarono cos&#xFFFD; a innumerevoli palazzi, ma dovunque furono scacciati e trovarono le porte serrate a catenaccio.<br>
              Giunsero finalmente ad un povera capanna ricoperta di canne e di erbe palustri, dove abitavano due vecchietti della medesima et&#xE0;, la pia Bauci e il buon Filemone. In quella capanna Filemone e Bauci avevano vissuto insieme fin dalla giovinezza; in quella erano invecchiati senza vergognarsi della loro povert&#xE0; e sopportandola tranquillamente, tanto da non sentirne neppure il peso.<br>
              Nell&#x2019;umile dimora era inutile chiedere quale fosse il servo e quale il padrone: vi erano due sole persone, e tutte e due comandavano e ubbidivano a vicenda. Qui Giove e Mercurio trovarono pronta cordiale accoglienza.<br>
              Non appena furono entrati, chinando la testa per non batterla allo stipite della porta troppo bassa, il vecchio li invit&#xF2; a riposarsi porgendo loro una panca sulla quale l&#x2019;accorta Bauci aveva steso un rustico tappeto. Quindi la buona vecchierella allarg&#xF2; con le mani le ceneri tiepide del focolare e, per riattizzare il fuoco del giorno prima, lo aliment&#xF2; con foglie e scorze secche, e ne fece sprizzare la fiamma soffiandovi sopra con quel poco fiato che ancora le rimaneva. Prese poi legna e rami di pino ben secchi e li spezz&#xF2; per metterli sotto al piccolo paiolo; poi si diede a mondare gli erbaggi raccolti dal marito nell&#x2019;orto coltivato con molto amore. L&#x2019;altro con un&#x2019;asta forcuta tir&#xF2; gi&#xE0; un coscio di maiale affumicato rimasto appeso per lungo tempo alla nera trave, ne tagli&#xF2; una fetta sottile e la mise a cuocere nell&#x2019;acqua bollente.<br>
  Frattanto ingannavano il tempo discorrendo.<br>
  Infine il buon vecchio, spiccato da un chiodo un bacile, lo riemp&#xEC; d&#x2019;acqua tiepida e l&#x2019;offerse agli ospiti perch&#xFFFD; potessero lavarsi i piedi. Quindi gli dei si adagiarono su un povero lettuccio di legno di salice, ma con un materasso di soffice alga, sul quale era stata distesa la coperta dei giorni festivi; anche questa per&#xF2; era una coperta vecchia e misera adatta a un letto di salice.<br>
  La vecchietta, serratasi la veste alla vita, cominci&#xF2; a preparare la tavola. Era una tavola a tre gambe, e dovette rincalzarla perch&#xFFFD; una gamba era pi&#xF9; corta. Quando l&#x2019;ebbe ben pareggiata, ne strofin&#xF2; il piano con la menta fresca e vi serv&#xEC; in piatti di coccio le olive sacre alla casta Minerva, le corniole dell&#x2019;autunno conservate in salamoia, invidia e rafano, formaggio fresco, uova assodate nella cenere calda. Dopo fu portato in tavola un rozzo cratere, anch&#x2019;esso di coccio, e coppe di faggio spalmate, nel cavo, di bionda cera.<br>
  Cos&#xEC; tolte via dalla mensa le vivande, viene mesciuto nella coppa il vinello asprigno di quell&#x2019;anno medesimo, che poi, messo un poco in disparte, lascia posto alle frutta. Ecco la noce, ecco i fichi secchi insieme ai datteri rugosi, e prugne, e mele odorose negli ampi canestri, ed uva colta dalle viti rosseggianti di grappoli. In mezzo sta un candido favo ricolmo di miele. E tutto &#xFFFD; condito con un piatto di buon viso.<br>
  Senonch&#xFFFD; durante il pasto, ogni volta che il cratere rimaneva vuoto, lo vedevano spontaneamente riempirsi, come se il vino sorgesse su dal fondo.<br>
  Meravigliati per una cosa tanto straordinaria, Filemone e Bauci furon presi da timore, e levando le mani al cielo invocarono perdono per i rustici cibi e per la mancanza d&#x2019;ogni apparato.<br>
  Possedevano una sola oca, che faceva da guardia alla povera capanna, e i due vecchi si preparavano ad ucciderla in onore degli dei loro ospiti. L&#x2019;oca, svelta, svolazzando qua e l&#xE0;, riesce a lungo a sfuggire ai due lenti inseguitori, e finalmente trova rifugio in grembo agli dei, che la proteggono e la salvano.<br>
  <span class="citazione">&quot;Noi siamo proprio dei&quot;</span> dissero <span class="citazione">&quot;e i vostri empi vicini subiranno la punizione che hanno meritato; voi invece rimarrete immuni dal flagello. Abbandonate dunque la vostra casa e seguiteci sulla cima del monte&quot;.</span><br>
  I vecchietti ubbidirono, e, preceduti dagli dei, appoggiandosi ai loro bastoncelli, si sforzarono quanto lo permetteva la tarda et&#xE0;, di salir su lentamente per l&#x2019;erto pendio.<br>
  Erano lontani dalla cima quanto un tiro di freccia, allorch&#xE8;, volgendo gli occhi al basso, scorsero tutte le cose dintorno sommerse da una palude; soltanto la loro capanna era salva.<br>
  Mentre essi stupiti compiangevano la sorte dei vicini, la vecchia capanna, piccola perfino per due soli padroni, ecco si converte in un tempio: i pali a forcella di sostegno al tetto si trasformano in colonne, le stoppie diventano d&#x2019;oro, il pavimento si copre di marmo, le porte appaiono magnificamente scolpite.<br>
  Allora il figlio di Saturno parl&#xF2; con benigna voce: <span class="citazione">&quot;Ditemi ora, o buoni vecchi sposi, degni l&#x2019;uno dell&#x2019;altro, che cosa desiderate&quot;.</span><br>
  Scambiate poche parole con Bauci, Filemone rispose: <span class="citazione">&quot;Chiediamo di essere sacerdoti e di poter custodire il vostro tempio; e siccome abbiamo trascorso insieme d&#x2019;amore e d&#x2019;accordo tutta la vita, desideriamo di morire nel medesimo tempo, cosicch&#xE8; io non debba vedere il sepolcro della mia sposa, n&#xE8; essere da lei sepolto.&quot;</span><br>
  I loro voti vennero accolti, e i due vecchi diventarono custodi del tempio.<br>
  Giunti al termine della vita, si trovarono per caso sui gradini del tempio a narrarne la storia ai visitatori. A un tratto Bauci vide Filemone mettere fronde, mentre il vecchio Filemone, dal canto suo, vedeva le membra di Bauci irrigidirsi e metter fronde anch&#x2019;esse. Intanto che la cima degli alberi cresceva, i due sposi si scambiavano parole di saluto, fino a quando fu loro possibile.<br>
  <span class="citazione">&quot;Addio, sposo mio&quot;</span> si dissero a un tempo. I quello stesso momento le loro labbra scomparvero sotto la corteccia.<br>
  Ancora oggi, in quel medesimo luogo, i cittadini di Cibra indicano i due tronchi, l&#x2019;uno accanto all&#x2019;altro, nati dai due corpi.<br>
  Queste cose mi furono raccontate da persone degne di fede. Io stesso vidi poi le corone votive appese agli alberi; e mentre vi appendevo anch&#x2019;io fresche ghirlande, dissi: <span class="citazione">&quot;Gli uomini pii sono cari agli dei, e coloro che li onorano vengono onorati.&quot;
  </span> </p></td>
      </tr>
    </table></td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="left" valign="top"><img src="/log2.png" width="100%" height="20"></td>
  </tr>
  <tr>
    <td bgcolor="#005A87">&#xA0;</td>
  </tr>
  <tr>
    <td align="left" valign="top"><img src="/log3.png" width="100%" height="20"></td>
  </tr>
</table>
<p class="piepagina"><a href="mailto:daniele.esposti@gmail.com">pierino.esposti@gmail.com</a></p>
</body>
</html>
