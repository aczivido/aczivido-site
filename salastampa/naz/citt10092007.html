<html>
<head>
<title>Cittadino 10092007</title><meta http-equiv="Content-Type" content="text/html; charset=iso-8859-1">
<link href="/acz.css" rel="stylesheet" type="text/css">

<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body>
<table width="100%" border="0" cellspacing="0" cellpadding="0">
  <tr>
    <td align="left" valign="top" bgcolor="#005A87"><img src="/log1.png" width="590" height="97"></td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="left" valign="top"><img src="/log2.png" width="100%" height="20"></td>
  </tr>
  <tr>
    <td align="right" valign="top" bgcolor="#005A87"><img src="/salastampa/stampa.png" width="237" height="48"></td>
  </tr>
  <tr>
    <td align="left" valign="top"><img src="/log3.png" width="100%" height="20"></td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td bgcolor="#005A87">&#xA0;</td>
  </tr>
</table>
<table width="100%" border="0" cellspacing="0" cellpadding="0">
  <tr bgcolor="#005A87">
    <td width="30%" align="left" valign="top"><img src="/log4.png" width="100%" height="100%"></td>
    <td width="70%" align="left" valign="top"><table width="98%" border="0" cellpadding="0" cellspacing="5" bgcolor="#FFFFFF">
      <tr>
        <td align="left" valign="top"><p><img src="../cittadinotestata.gif" width="272" height="69"><br>
            10.09.2007 - di Giulia Cerboni<br>
            <br>
            Domenica l&apos;appuntamento clou con la rievocazione della battaglia a cavallo<br><strong>Zivido &#xE8; tornata nel Rinascimento</strong><br>
            Successo per la fiera cinquecentesca, aspettando i Giganti<br><br>
          La
strada centrale della frazione di Sesto Ulteriano ieri pomeriggio ha
fatto un passo indietro di 5 secoli per trasformarsi in una fiera
popolare del Cinquecento. Tra le bancarelle, i sangiulianesi hanno
incontrato personaggi in costume e si sono soffermati davanti ad angoli
dove protagonisti assoluti erano i mestieri dell&#x2019;epoca, in uno scenario ricco di momenti e di attrattive rigorosamente legate al filo della storia. Come ormai di tradizione la comunit&#xE0; locale ha cos&#xEC; avuto un primo assaggio della rievocazione storica della Battaglia dei Giganti, che proseguir&#xE0; domenica prossima con una ricca scaletta concentrata nella frazione di Zivido. Ma in attesa dell&#x2019;evento centrale che chiuder&#xE0; la rassegna con lo spettacolo con cui verr&#xE0; riproposto lo scontro a cavallo tra svizzeri e francesi, ieri il ruolo di primo piano &#xE8; spettato al popolo di allora, con un&#x2019;organizzazione basata sull&#x2019;attiva collaborazione della comunit&#xE0; di oggi. In particolare il Centro donna, la parrocchia e i commercianti hanno lavorato di fantasia in un corale impegno che ha seguito l&#x2019;impostazione ormai rodata negli anni. Gli stessi cittadini hanno rispolverato i costumi per trasformarsi in gente comune del tempo, che affluiva numerosa al mercato, principale attrattiva e punto di incontro per coloro che trascorrevano la giornata lavorando nelle botteghe e nei campi. Ed &#xE8; cos&#xEC; che il cortile che si affaccia sull&#x2019;arteria per l&#x2019;occasione colorata di insolite tonalit&#xE0; &#xE8; tornato a essere un angolo laborioso, arricchito da un intenso via vai tra i banchetti dove in bella vista era disposta la merce, insieme a oggetti recuperati con pazienza e tenacia dai cittadini pi&#xF9; attivi in questa avventura. Inoltre, come di consueto, non sono mancate le attrattive per i bambini con giochi e altre iniziative che hanno tenuto i pi&#xF9; piccoli incollati al teatro all&#x2019;aperto dove protagonista assoluta &#xE8; stata la gente. La nuova tappa &#xE8; stata frutto ancora una volta della collaborazione tra comune e associazione culturale Zivido, da cui anni fa &#xE8; sortita l&#x2019;idea di far partecipare attivamente i cittadini, creando un ulteriore palcoscenico, oltre a quello di Zivido, dove aprire una pagina diversa da quella della battaglia, legata in questo caso alla vita normale condotta nei luoghi in cui svizzeri e francesi si stavano preparando al grande scontro che avvenne nel 1515 nella Piana di Zivido.</p></td>
      </tr>
    </table>
      </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="left" valign="top"><img src="/log2.png" width="100%" height="20"></td>
  </tr>
  <tr>
    <td align="left" valign="top" bgcolor="#005A87">&#xA0;</td>
  </tr>
  <tr>
    <td align="left" valign="top"><img src="/log3.png" width="100%" height="20"></td>
  </tr>
</table>
<p class="piepagina"><a href="mailto:pierino.esposti@gmail.com">pierino.esposti@gmail.com</a></p>
</body>
</html>
