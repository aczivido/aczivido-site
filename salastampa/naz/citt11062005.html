<html>
<head>
<title>Cittadino 11062005</title>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body>
<table width="100%" border="0" cellspacing="0" cellpadding="0">
  <tr>
    <td align="left" valign="top" width="9%"><img src="../../sangiulianomil/ACZppplogo.JPG" width="61" height="95"></td>
    <td align="left" valign="top" width="74%">
      <table width="100%" border="0" cellspacing="0" cellpadding="0">
        <tr>
          <td align="left" valign="top"><img src="../../logoacz1.jpg" width="563" height="46"></td>
        </tr>
        <tr>
          <td align="left" valign="top">
            <table width="100%" border="0" cellspacing="0" cellpadding="0">
              <tr>
                <td align="left" valign="top" width="43%"><img src="../salastampa.jpg" width="237" height="48"></td>
                <td width="57%" align="center" valign="middle">
                  <p><font size="2" face="Verdana, Arial, Helvetica, sans-serif">la
                    nostra voce, quella della stampa nazionale<br>
                    ed internazionale</font></p>
                </td>
              </tr>
            </table>
           </td>
        </tr>
        <tr>
          <td align="center" valign="bottom">
            </td>
        </tr>
      </table>
    </td>
    <td width="17%" align="center" valign="middle">
      <p><font face="Verdana, Arial, Helvetica, sans-serif" color="#0000FF" size="1"><b>
        <a href="../../origini.html">le nostre origini</a></b><br>
        <b><a href="../../attivita/iniziative.html">le iniziative</a><br>
        <a href="../../borgogig/copertina.html">il Borgo dei Giganti</a><br>
        <a href="../stampaindex.html">sala stampa</a><br>
        <a href="mailto:pierino.esposti@gmail.com" style="color: rgb(0,0,255)">scrivici</a></b></font></p>
    </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="left" valign="top">
      <p><font face="Verdana, Arial, Helvetica, sans-serif" size="-7" color="#FFFFFF">o</font></p>
    </td>
  </tr>
  <tr>
    <td align="left" valign="top"><img src="../../colori/E6E600.gif" width="100%" height="2"></td>
  </tr>
  <tr>
    <td align="left" valign="top">
      <p><font face="Verdana, Arial, Helvetica, sans-serif" size="-7" color="#FFFFFF">o</font></p>
    </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="left" valign="top" width="8%" bgcolor="#00A3F0">&#xA0;</td>
    <td align="center" valign="top" width="1%"><img src="../../colori/E6E600.gif" width="2" height="100%"></td>
    <td align="left" valign="top" width="91%">
      <table width="100%" border="0" cellspacing="0" cellpadding="0">
        <tr>
          <td bgcolor="#00A3F0" align="right" valign="top">
            <p><font face="Verdana, Arial, Helvetica, sans-serif" size="2" color="#FFFFFF"><b>Rassegna
              Stampa Nazionale</b></font></p>
          </td>
        </tr>
      </table>
      <p align="JUSTIFY"><img src="../cittadinotestata.gif" width="272" height="69"><br>
        <font size="1" face="Verdana, Arial, Helvetica, sans-serif">11.06.2005
        - di Eugenio Lombardo<br>
        <br>
        tesi di laurea del lodigiano - La scoperta del territorio attraverso la
        ricerca dei giovani dell&#x2019;Universit&#xE0; <b><br>
        <font size="2">Il borgo di Zivido nella piana dei Giganti </font><br>
        </b>Daniela Borroni e lo scenario della battaglia di Marignano (1515)
        <br>
        <br>
        La frazione Zivido di San Giuliano Milanese &#xE8; stata apprezzata
        dall&#x2019;Universit&#xE0; degli Studi di Firenze, per via di una tesi
        di specializzazione, compiuta dall&#x2019;architetto Daniela Borroni, che
        ha frequentato, nell&#x2019;anno accademico 2003/&#x2018;04, un master in
        paesaggistica, successivamente al conseguimento della laurea in Architettura
        presso il Politecnico di Milano.La scelta di questo argomento la si deve
        al signor Pierino Esposti, presidente dell&#x2019; &#x201C;Associazione Zivido&#x201D;,
        che da anni si batte per la valorizzazione della zona agricola della frazione,
        destinata dal piano regolatore di San Giuliano Milanese a parco pubblico.
        E&#x2019; stato Esposti a mandare avvisi agli studenti universitari affinch&#xE9;
        si facessero venire delle idee per abbellire la realt&#xE0; di Zivido;
        e dall&#x2019;Universit&#xE0; di Firenze &#xE8; arrivata una risposta:
        Daniela Borroni, di Saronno, ma attualmente residente a Como, &#xE8;
        rimasta incuriosita, ha proposto l&#x2019;iniziativa alla sua tutor, l&#x2019;architetto
        Tessa Matteini, &#xE8; arrivata a San Giuliano, e ha scoperto il sud
        Lodigiano: &#x201C;Di questa zona, come della confinante Provincia di Lodi,
        - mi racconta in un bar di Milano - non conoscevo assolutamente nulla:
        non &#xE8; retorica dire che anche vicino casa possono trovarsi realt&#xE0;
        interessantissime&#x201D;.Daniela Borroni &#xE8; una ragazza diretta,
        trasparente, come i suoi occhi azzurri e intensi: &#x201C;Ho chiesto al
        Comune di San Giuliano Milanese che riconoscessero il mio impegno sotto
        forma di stage; ho trovato amministratori attenti, competenti, sono stata
        accontentata e spero che adesso l&#x2019;Associazione Culturale Zivido e
        l&#x2019;Amministrazione realizzino i loro progetti&#x201D;.La tesi di specializzazione
        ha il seguente titolo: &#x201C;Il Parco dei Giganti in Zivido &#x2013; San
        Giuliano Milanese -&#x201D;; e poi il seguente sottotitolo: &#x201C;Paesaggio
        in memoria della battaglia di Marignano (1515)&#x201D;; relatori: il professor
        architetto Biagio Guccione, il professor dottore Forestale Fabio Salbitano,
        e, come tutor, la gi&#xE0; citata architetto Tessa Matteini.Il parco
        &#xE8; molto ampio, suscettibile di iniziative ambientali, paesaggistiche,
        sociali, culturali: &#x201C;L&#x2019;area ha una superficie di 175.000 mq&#xB2;;
        15 ettari dell&#x2019;area del nuovo parco hanno destinazione urbanistica
        prevista a standard come area verde, attrezzature sportive e ricreative,
        e risultano attualmente quasi totalmente acquisiti dal Comune attraverso
        la cessione delle aree a scomputo degli oneri di urbanizzazione dei nuovi
        quartieri residenziali. Invece 2,5 sono di propriet&#xE0; della Curia
        Vescovile &#x2013; Arcidiocesi di Milano e sono destinati cone area per
        attrezzature religiose, civili e sociali: su questa superficie vicino
        ad una piccola chiesa quattrocentesca verr&#xE0; realizzata una nuova
        chiesa&#x201D;. L&#x2019;area del futuro &#x201C;Parco dei Giganti&#x201D;, &#xE8;
        stata inclusa nel perimetro del Parco Agricolo Sud di Milano, istituito
        quale Parco Regionale di Cintura Metropolitana della Legge Regionale n.
        24 del 23 Aprile 1983: &#x201C;L&#x2019;ente Parco, in accordo con la Regione
        Lombardia, ha promosso una serie di interventi di riqualificazione ambientale,
        le cui finalit&#xE0; principali sono: la forestazione d&#x2019;aree incolte,
        la riqualificazione flogistica, la creazione di poli per la didattica
        ambientale, la fruizione naturalistica, il rafforzamento dei corridoi
        ecologici; per questo, ad esempio, si &#xE8; pensato a rimodellare le
        scarpate per il recupero dei fiumi e dei fontanili, oppure a creare e
        riqualificare zone umide e superfici a canneto, o a porre in essere capanni
        per l&#x2019;osservazione degli uccelli acquatici, e&#x2026;&#x201D;; Daniela
        Borroni non accenna a fermarsi immaginando il parco che verr&#xE0;:
        &#x201C;Mi faccia sottolineare un ultimo aspetto: l&#x2019;area del Parco
        dei Giganti assume, per cos&#xEC; dire, il ruolo di appoggio per la
        ricostruzione di una trama ecologica complessa, tesa a configurare un
        continuum ambientale nor-sud, che comprenda la sistemazione dei parchi
        rivieraschi della zona e delle sue oasi naturalistiche&#x201D;.&#x201C;Ha
        presente i corridoi verdi?&#x201D;, chiede l&#x2019;architetto Borroni, proseguendo
        senza ascoltare la mia risposta: &#x201C;Ecco, si tratta di concretizzare
        a livello locale il grande progetto delle greenways, appunto quella rete
        di percorsi verdi, che si pongono l&#x2019;obiettivo di migliorare il rapporto
        tra uomo e territorio, contribuendo a ridare identit&#xE0; e riconoscibilit&#xE0;
        a luoghi troppo spesso compromessi dalla crescita disordinata delle citt&#xE0;.
        Ora questi percorsi rappresentano un sistema di circolazione dolce, che
        bene pu&#xF2; sposarsi con le esigenza di dinamicit&#xE0;: si tratta,
        in definitiva, di realizzare vie di movimento per pedoni, ciclisti, persone
        a cavallo, e anche corridoio di movimento per la fauna&#x201D;.Ma questo
        progetto, a cui bene si presterebbe il Parco dei Giganti, va inquadrato
        in un&#x2019;idea ancora pi&#xF9; grandiosa: &#x201C;Potrebbe crearsi un
        collegamento con il nuovo parco agricolo della Vettabia (135 ettari di
        cui 35 a foresta e 100 a parco che si estende fino alla foce della roggia
        omonima a Melegnano, e comprende al suo interno la storica abbazia di
        Chiaravalle e il depuratore di Nosedo). Un progetto di percorso verde
        per l&#x2019;area agricola che si trova fra la via Emilia e il Lambro potrebbe
        partire dal castello nel centro di Melegnano passando per il bosco di
        Montorfano, Rocca Brivio, cascina Santa Brera, costeggiando il Lambro,
        per Cascina Carlotta e per il nuovo parco di Zivido lungo l&#x2019;attuale
        strada campestre, per la chiesa della Nativit&#xE0; di Maria, il borgo
        e il castello, per le altre cascine fino al borgo di Carpianello per riconnettersi
        al sistema delle piste ciclabili comunali&#x201D;.Daniela Borroni ha proprio
        una passione professionale per lo studio e la realizzazione di parchi,
        e gi&#xE0; per la sua tesi di laurea, al Politecnico di Milano, aveva
        scelto di investire sul recupero di una struttura a verde dell&#x2019;Ospedale
        psichiatrico &#x201C;Belle-Id&#xE8;e&#x201D; di Ginevra: &#x201C;Dove ho compreso
        quanto il limite tra ragione e follia sia davvero molto labile; ma, scherzi
        a parte, ho avuto cos&#xEC; modo di avvicinarmi alla progettazione e
        alla storia dei giardini; da qui &#xE8; scaturito il desiderio di realizzare
        un progetto per la realizzazione di un grande parco urbano. Io l&#x2019;ho
        immaginato molto articolato, non unitario, perch&#xE9; le dimensioni
        dell&#x2019;aerea interessata, per il &#x201C;Parco dei Giganti&#x201D;, sono
        davvero notevoli.e. Penso, ad esempio, che possa essere utilizzato all&#x2019;interno
        di un sistema di riqualificazione, nella pi&#xF9; ampia cornice del
        Parco Sud, delle strade campestri e delle cascine, insomma del mondo agricolo;
        le &#xAB;stanze verdi&#xBB; racchiudono anche spazi organizzati suddivisi
        in orti familiari in affitto prendendo atto dell&#x2019;esigenza espressa,
        e gi&#xE0; presente nell&#x2019;aerea in forma abusiva e disordinata,
        del desiderio di spazi semiprivati per attivit&#xE0; orticole e di giardinaggio;
        possono inoltre essere inserite attrezzature per feste e pic-nic, oltre
        ad un&#x2019;area dedicata appositamente ai giochi dei bambini; ma pu&#xF2;
        essere pure un giardino di quartiere, perch&#xE9; nelle zone adiacenti
        del Parco vi &#xE8; stata una notevole espansione edilizia, la quale
        sarebbe avvantaggiata da questo straordinario polmone verde. Non trascurerei,
        di conseguenza, la fruizione culturale e ricreativa dell&#x2019;ambiente
        da parte dei cittadini&#x201D;. Oltre al progetto e all&#x2019;immaginazione,
        non va dimenticato che Daniela Borroni ha scritto una tesi per un collegio
        di docenti che &#x2013; si suppone &#x2013; del Sud Milano non conoscesse
        quasi nulla, e cos&#xEC; alcune parti del suo scritto sono evocative
        della genesi della bassa pianura lombarda: &#x201C;E&#x2019; vero: ho effettuato
        uno studio morfologico dell&#x2019;ambiente; ma non solo: ho voluto anche
        tracciare un breve profilo storico architettonico del territorio; non
        dimentichiamo che la struttura del borgo di Zivido ha origini medievali
        e si &#xE8; consolidata attestandosi al di sopra di un terrazzamento
        del fiume Lambro e seguendone l&#x2019;andamento curvilineo. Permangono
        a Zivido monumenti storici importanti: primo fra tutti il castello dei
        marchesi Brivio con la torre viscontea. La strada che attraversa il borgo
        va ad attestarsi sulla chiesa quattrocentesca di Santa Maria della Nativit&#xE0;,
        costruita su una precedente cappella&#x201D;.E&#x2019; in questa parte di
        rivisitazione storica, che Daniela Borroni, anche servendosi di articoli
        di stampa, ha spiegato ai docenti la battaglia del 1515: &#x201C;Il 13-14
        settembre 1515 il ventenne Francesco I, discendente dei Visconti e da
        poco sovrani di Francia, scaten&#xF2; i 12.000 cavalieri e i 18.000
        fanti della sua armata contro le truppe confederate: ventimila milanesi,
        spagnoli, veneziani e papalini unitisi per contrastare, invano, la conquista
        francese della Lombardia. I Giganti che 474 anni fa si affrontarono sul
        campo di Melegnano erano da una parte i migliori cavalieri di Francesco
        I, dall&#x2019;altra i mercenari svizzeri, alleati ai confederati, che avanzavano
        impavidi facendosi scudo con le loro lunghe lance. Melegnano (denominata
        dai transalpini anche Marignano) rappresenta per i francesi una localit&#xE0;
        importante perch&#xE9; indica di fatto l&#x2019;inizio della loro supremazia
        in Europa occidentale, che si prolungher&#xE0; fino all&#x2019;Ottocento.
        Per gli svizzeri &#xE8; ancora pi&#xF9; importante perch&#xE9; segna
        l&#x2019;inizio della loro celebre neutralit&#xE0;. Fu l&#x2019;ultima volta
        che soldati regolari svizzeri, inviati da vari Cantoni, scesero in campo
        dietro la bandiera rossocrociata. Dopo la sconfitta di Melegnano, infatti,
        i mercenari continuarono a combattere ma solo sotto altri vessilli: quello
        del Re di Francia, quello del Papa. Il sogno di un&#x2019;espansione elvetica
        era tramontato per sempre&#x201D;.I segni della storia, anche simbolici,
        sono tuttavia rimasti, nel territorio di Zivido, e l&#x2019;idea &#xE8;
        quella di valorizzarli anche all&#x2019;interno del Parco: &#x201C;Il valore
        simbolico di questo luogo deriva dalla sua storia, dalla feroce battaglia
        che qui avvenne secoli fa. Ma il conflitto oggi &#xE8; soprattutto locale,
        tra la nuova espansione urbana che segue dinamiche estraneo al territorio
        storicizzato in cui va ad inserirsi e questo paesaggio agricolo su cui
        permangono i segni e i progetti che la collettivit&#xE0; nella sia evoluzione
        ha impresso sul territorio&#x201D;.Da qui la genialit&#xE0; di realizzare
        una planimetria del parco che sapesse rievocare la sfida: &#x201C;Elemento
        centrale o &#xE8; il grande semicerchio di prato di due ettari e mezzo.
        Il luogo evoca lo scontro tra due parti in opposizione che si fronteggiano,
        l&#x2019;accerchiamento contro un ordinato schieramento. Le parti vengono
        simboleggiate da un semicerchio di bosco coi suoi avamposti regolari di
        carpino e da un filare di farnie sull&#x2019;opposta postazione. Al centro
        il campo di battaglia: come lance, simbolo dello scontro, in uno spazio
        privo di centro, sulla superficie a prato si incrociano e sovrappongono
        fasce di pavimentazione diversa. L&#x2019;ampio semicerchio &#xE8; racchiuso
        dal bosco, che isola il cuore del parco dagli impianti visivi, acustici
        e inquinanti.&#x201D; Proprio sull&#x2019;implementazione, arricchimento e
        gestione del bosco, l&#x2019;architetto Borroni dedica alcune pagine della
        sua tesi, rivelandosi quale coraggiosa botanica: &#x201C;Nello strato arboreo,
        vi sono numerosissime specie. E&#x2019; inutile elencare le funzioni, che
        sono tantissime, cui un impianto vegetale deve assolvere. Certo, il rimboschimento
        impone anche degli obblighi: quello di tipo estensivo, che prevede operazioni
        semplici e poco costose, anche per la manutenzione, costringerebbe ad
        un accesso sul suolo da parte del pubblico dopo 10 anni dall&#x2019;intervento.
        D&#x2019;altra parte il bosco &#xE8; l&#x2019;elemento pi&#xF9; complesso
        e raro nella &#xAB;foresta urbana&#xBB;, e anche questo va sottolineato&#x201D;.L&#x2019;augurio
        &#xE8;, dunque, che oltre al Comune di San Giuliano Milanese, e all&#x2019;Associazione
        Culturale Zivido, gli stessi abitanti del territorio e gli amanti della
        natura sappiano proteggere questo bosco, sapendo sempre coniugare storia,
        tradizioni, e paesaggio.</font></p>
    </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="left" valign="top">
      <p><font face="Verdana, Arial, Helvetica, sans-serif" size="-7" color="#FFFFFF">o</font></p>
    </td>
  </tr>
  <tr>
    <td align="left"><img src="../../colori/E6E600.gif" width="100%" height="2"></td>
  </tr>
</table>
<p align="center"><font face="Verdana, Arial, Helvetica, sans-serif" size="1" color="#0000FF"><a href="mailto:pierino.esposti@gmail.com" style="color: rgb(0,0,255)">pierino.esposti@gmail.com</a></font></p>
</body>
</html>
