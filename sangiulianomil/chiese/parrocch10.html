<html>
<head>
<meta name="GENERATOR" content="Microsoft FrontPage 3.0">
<title>Amicizie inopportune</title>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<div align="right">
  <table width="100%" border="0" cellspacing="0" cellpadding="0">
    <tr>
      <td align="left" valign="top" width="9%"><img src="../sgmcolorlogopp.jpg" width="53" height="65"></td>
      <td align="left" valign="top" width="91%"><img src="../sgmcolorlogo1.jpg" alt="sgmcolorlogo1.jpg (14160 byte)"><br>
        <table width="100%" border="0" cellspacing="0" cellpadding="0">
          <tr>
            <td align="left" valign="top"><img src="../../colori/808000.gif" width="100%" height="1"></td>
          </tr>
          <tr>
            <td align="right" valign="middle" bgcolor="#FFFFE6">
              <p><font face="Verdana, Arial, Helvetica, sans-serif" size="3" color="#808000"><b>le
                chiese</b></font></p>
            </td>
          </tr>
          <tr>
            <td align="left" valign="top"><img src="../../colori/808000.gif" width="100%" height="1"></td>
          </tr>
        </table>
        <table width="100%" border="0" cellspacing="0" cellpadding="0">
          <tr>
            <td align="left" valign="top">
              <p><font face="Verdana, Arial, Helvetica, sans-serif" size="-7" color="#FFFFFF">o</font></p>
            </td>
          </tr>
          <tr>
            <td align="center" valign="top">
              <p><font face="Verdana, Arial, Helvetica, sans-serif" size="1">Pierino
                Esposti<br>
                <b>La Chiesa di San Giuliano dalle origini ai giorni nostri</b><br>
                San Giuliano Milanese, maggio 1984</font></p>
            </td>
          </tr>
          <tr>
            <td align="left" valign="top">
              <p><font face="Verdana, Arial, Helvetica, sans-serif" size="-7" color="#FFFFFF">o</font></p>
            </td>
          </tr>
        </table>
        <table width="100%" border="0" cellspacing="0" cellpadding="0">
          <tr>
            <td align="left" valign="top"><img src="../../colori/E6E600.gif" width="100%" height="1"></td>
          </tr>
        </table>
        <table width="100%" border="0" cellspacing="0" cellpadding="0">
          <tr>
            <td align="left" valign="top" width="1%"><img src="../../colori/E6E600.gif" width="1" height="100%"></td>
            <td align="left" valign="top" width="98%">
              <p align="JUSTIFY"><font face="Verdana, Arial, Helvetica, sans-serif" size="1"><u>amicizie
                inopportune</u><br>
                <br>
                Sebbene evento noto a molti sangiulianesi, la visita pastorale
                di San Carlo Borromeo rimane, ancora oggi, tutta da scoprire.
                Di essa sono stati citati pochi brani e di valore relativo, tanto
                che alla fine il Cardinale sembra interessato solo a spostare
                battisteri o imbiancare pareti.<br>
                Ad una lettura meno superficiale per&#xFFFD; risulta evidente che l&apos;interesse
                supremo del Santo era l&apos;uomo, sacerdote o laico, ed i suoi rimproveri
                avevano lo scopo di risvegliare lo spirito.<br>
                Il sentimento religioso si trovava in cattive acque, una grande
                ribellione era stata attuata da Martin Lutero ed i suoi sacerdoti
                non sempre agivano per il meglio.<br>
                Anche il nostro prevosto Giorgio Rocchi aveva motivo di temere
                la presenza di questo grande Santo, dolce ed inflessibile nel
                medesimo tempo.<br>
                &quot;Si provveda al vecchio fittavolo fra dieci giorni&quot;
                &#xFFFD; il preciso ordine a favore di un lavoratore alle dipendenze
                della chiesa sangiulianese che si trovava in condizioni disagiate
                e subito dopo: &quot;per l&apos;avvenire sia pi&#xF9; sollecito in propositura,
                alla dottrina cristiana, e pi&#xF9; diligente alla cura delle anime,
                maggiormente nei bisogni degli infermi&quot;.<br>
                E&apos; facile immaginare l&apos;imbarazzo del nostro prevosto toccato proprio
                sul vivo.<br>
                Durante la sua permanenza a San Giuliano, il Cardinale Borromeo
                ebbe modo anche di notare una amicizia che lo rese forse di malumore,
                tanto da ordinare al suo segretario di scrivere nella relazione
                che &quot;sotto pena di 50 scudi&quot; il prevosto di San Giuliano
                doveva limitare i suoi rapporti con un certo Antonello Arcimboldi
                solo per motivi strettamente connessi al suo ministero sacerdotale.<br>
                Antonello Arcimboldi era un laico commendatario dell&apos;Abbazia di
                Viboldone e la commenda era una rendita o beneficio ecclesiastico
                che il Papa conferiva a vita ad un sacerdote o laico.<br>
                Erano anni di travaglio per l&apos;ordine monastico degli Umiliati
                ed il nostro Santo Cardinale per il suo impegno pastorale si era
                venuto a trovare nell&apos;occhio del ciclone.<br>
                Nel 1570 le Abbazie degli umiliati erano 97 di cui 39 date in
                commenda. Tra queste v&apos;era la nostra di Viboldone, l&apos;abitavano
                sei sacerdoti umiliati, due chierici ed alcuni conversi.<br>
                Dal 1562 il Cardinale Borromeo con infinite cure, con coraggio
                indomito e fra mille difficolt&#xFFFD;, cerc&#xFFFD; di riportare gli Umiliati
                all&apos;antica disciplina, ma con scarso risultato. Frutto invece
                di tante fatiche fu la congiura per ucciderlo organizzata principalmente
                da tre preposti dell&apos;ordine monastico degli Umiliati.<br>
                Il sacrilego gesto fu attuato il 26 ottobre 1569 da un frate umiliato
                che era diacono, Gerolamo Donato, soprannominato il Farina e nativo
                di Nave.<br>
                Scampato miracolosamente all&apos;attentato, San Carlo si diede ancor
                pi&#xF9; a riformare l&apos;ordine, ma il Pontefice Pio V fu inamovibile
                nella sua decisone di sopprimerlo, ci&#xFFFD; che fece con decreto del
                7 febbraio 1571.<br>
                Orbene la visita pastorale di San Carlo avvenne due anni dopo,
                mentre la situazione dei frati umiliati e quindi anche di Viboldone
                che rientrava fra le Abbazie pi&#xF9; importanti, si trascinava nell&apos;incertezza
                e nella confusione.<br>
                Nel 1580, sette anni pi&#xF9; tardi, il Papa Gregorio XIII mise fine
                agli Umiliati sopprimendo definitivamente l&apos;ordine monastico.<br>
                Ci&#xFFFD; spiega l&apos;irritazione del Borromeo dettata non da sentimenti
                di rivalsa per l&apos;attentato subito, ma perch&#xFFFD; temeva che un rapporto
                troppo stretto fra il prevosto sangiulianese Giorgio Rocchi ed
                il commendatario di una delle pi&#xF9; importanti Abbazie Umiliate,
                vista l&apos;ormai tragica situazione, potesse influire sulla missione
                spirituale del sacerdote.</font></p>
            </td>
            <td align="right" valign="top" width="1%"><img src="../../colori/E6E600.gif" width="1" height="100%"></td>
          </tr>
        </table>
        <table width="100%" border="0" cellspacing="0" cellpadding="0">
          <tr>
            <td align="left" valign="top"><img src="../../colori/E6E600.gif" width="100%" height="1"></td>
          </tr>
        </table>
       </td>
    </tr>
  </table>
  <table width="100%" border="0" cellspacing="0" cellpadding="0">
    <tr>
      <td>&#xA0;</td>
    </tr>
    <tr>
      <td align="center" valign="top">
        <p><font face="Verdana, Arial, Helvetica, sans-serif" color="#0000FF" size="1"><b><a href="../index.html">indice
          del sito</a> - <a href="parrocch.html">indice del libro</a></b></font></p>
      </td>
    </tr>
  </table>
  <p align="center"><a href="../../index.html"><img src="../ACZppplogo.JPG" border="0"></a><br>
    <font face="Verdana, Arial, Helvetica, sans-serif" size="1">sito di propriet&#xFFFD;
    dell&apos;<a href="../../index.html" style="color: rgb(0,0,255)"><font color="#0000FF">Associazione Culturale Zivido</font></a><br>
    <a href="mailto:webmaster@aczivido.net" style="color: rgb(0,0,255)">webmaster@aczivido.net</a></font></p>
</div>
</body>
</html>
