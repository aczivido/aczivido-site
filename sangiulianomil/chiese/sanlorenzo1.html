<html>
<head>
<meta name="GENERATOR" content="Microsoft FrontPage 3.0">
<title>L&apos;oratorio di San Lorenzo a Cantalupo - note artistiche</title>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table width="100%" border="0" cellspacing="0" cellpadding="0">
  <tr>
    <td align="left" valign="top" width="9%"><img src="../sgmcolorlogopp.jpg" width="53" height="65"></td>
    <td align="left" valign="top" width="91%"><img src="../sgmcolorlogo1.jpg" alt="sgmcolorlogo1.jpg (14160 byte)"><br>
      <table width="100%" border="0" cellspacing="0" cellpadding="0">
        <tr>
          <td align="left" valign="top"><img src="../../colori/808000.gif" width="100%" height="1"></td>
        </tr>
        <tr>
          <td align="right" valign="middle" bgcolor="#FFFFE6">
            <p><font face="Verdana, Arial, Helvetica, sans-serif" color="#808000" size="3"><b>le
              chiese</b></font></p>
          </td>
        </tr>
        <tr>
          <td align="left" valign="top"><img src="../../colori/808000.gif" width="100%" height="1"></td>
        </tr>
      </table>
      <table width="100%" border="0" cellspacing="0" cellpadding="0">
        <tr>
          <td align="left" valign="top">
            <p><font face="Verdana, Arial, Helvetica, sans-serif" size="-7" color="#FFFFFF">o</font></p>
          </td>
        </tr>
        <tr>
          <td align="right" valign="top">
            <p><font face="Verdana, Arial, Helvetica, sans-serif" size="2"><b>L&apos;oratorio
              di San Lorenzo a Cantalupo - note artistiche</b></font></p>
          </td>
        </tr>
        <tr>
          <td align="left" valign="top">
            <p><font face="Verdana, Arial, Helvetica, sans-serif" size="-7" color="#FFFFFF">o</font></p>
          </td>
        </tr>
      </table>
      <table width="100%" border="0" cellspacing="0" cellpadding="0">
        <tr>
          <td align="left" valign="top"><img src="../../colori/E6E600.gif" width="100%" height="1"></td>
        </tr>
      </table>
      <table width="100%" border="0" cellspacing="0" cellpadding="0">
        <tr>
          <td align="left" width="1%"><img src="../../colori/E6E600.gif" width="1" height="100%"></td>
          <td align="left" valign="top" width="98%">
            <p align="JUSTIFY"><font face="Verdana, Arial, Helvetica, sans-serif" size="1">Nel
              1597 monsignor Alessandro Mazenta effettuava una visita pastorale
              a Cantalupo presso l&apos;oratorio dei SS. Naborre e Felice, la cui origine
              risaliva a un&apos;epoca precedente. In tale circostanza fu rilevata
              la necessit&#xE0; di riallestire l&apos;edificio inmaniera pi&#xF9;
              consona alle sue funzioni di culto, decorandolo con pitture e proteggendolo
              con un cancello, imponendone altrimenti la demolizione: si trattava
              presumibilmente di una piccola edicola ubicata nei campi, aperta
              e dotata di un altare. Da parte della famiglia Olocati, proprietaria
              del podere, fu allora intrapresa la costruzione di un oratorio,
              che ebbe termine il 26 settembre 1602 e fu dedicato a S. Lorenzo.
              Al completamento del nuovo edificio, inizialmente privo di decorazioni
              pittoriche a eccezione di una tavola - ora perduta - raffigurante
              &quot;San Francesco d&apos;Assisi mentre riceve le stimmate&quot;, a
              quella data mancavano il campanile e la sacrestia, compiuti rispettivamente
              nel 1609 e nel 1622, data quest&apos;ultima a cui &#xE8; documentato
              anche l&apos;ampliamento del presbiterio.<br>
              Successivamente la famiglia Vismara, subentrata agli Olocati e ai
              Brocco nella propriet&#xE0; di Cantalupo, decise di attuare lavori
              di rinnovamento nella chiesa, che ormai mostrava evidenti segni
              di degrado causati dall&apos;incuria e dal tempo. Compiuta entro il 1740,
              la ricostruzione condusse all&apos;assetto architettonico attuale, caratterizzato
              da una pianta rettangolare con una sola navata e un&apos;ampi sacrestia
              retrostante la zona presbiteriale. Il resoconto della visita pastorale
              di Giuseppe Pozzobonelli (1749) offre preziosi ragguagli circa la
              decorazione interna, anch&apos;essa tramandatasi quasi integralmente
              fino ad oggi: l&apos;altare, in marmi policromi dalle ariose forme proprie
              del barocchetto lombardo, era sormontato dalla pala raffigurante
              la &quot;Madonna con il Bambino e i santi Lorenzo e Carlo&quot;,
              opera di Giambattista Sassi (1747). Allo stesso autore si riferiscono
              con ogni probabilit&#xE0; le quattro immagini affrescate a coppie
              alle pareti laterali dell&apos;aula, raffiguranti i santi Filippo Neri,
              Domenico, Francesco di paola, Vincenzo Ferrer, meno plausibile &#xE8;
              invece l&apos;attribuzione allo stesso artista della medaglia settecentesca
              con angeli tra le nubi situata sulla volta del presbiterio, a meno
              di non considerarla ampiamente ridipinta successivamente. All&apos;esterno
              invece, sopra la porta di acesso dell&apos;oratorio, era stata affrescata
              l&apos;immagine di san Lorenzo, da considerare ormai perduta. E, ancora,
              la zona presbiteriale, rialzata, &#xE8; delimitata da una coeva
              balaustra in marmo, con pregevoli cancelli e parapetti in ferro
              battuto.<br>
              Dal 1831, anno in cui entrarono in possesso dei beni di Cantalupo,
              i Luoghi pii elemosinieri provvidero con attenzione alle esigenze
              conservative della chiesa rinnovandone periodicamente la dotazione
              di arredi liturgici; nel 1845 il falegname Carlo Piatti di Melegnano
              realizz&#xF2; dodici panche in noce, mentre la bussola di accesso,
              le cimase lignee dorate soprastanti le finestre e le porte di comunicazione
              tra la chiesa e la sacrestia risalgono all&apos;intervento di ripristino
              del 1884. In quell&apos;anno le pareti interne dell&apos;oratorio furono scrostate
              e intonacate in cemento per prevenire l&apos;umidit&#xE0;, rispettando
              fortunatamente i cinque dipinti ad affresco. Fu allora realizzato
              l&apos;elegante apparato decorativo che tuttora contraddistingue l&apos;edificio,
              consistente in riquadri architettonici mistilinei che, nella volta
              del presbiterio, si arricchiscono di angeli reggenti cartigli e
              di girali vegetali in monocromo. Una serie di incisioni raffiguranti
              le stazioni della Via Crucis e due oleografie di qualit&#xE0;
              raffiguranti i Sacri Cuori di Ges&#xF9; e di Maria completano
              l&apos;ambiente conferendogli una gradevole &quot;allure&quot; tardo
              ottocentesca.<br>
              <br>
              (Sergio Rebora, da &quot;Il tesoro dei poveri&quot;, Silvana Editoriale,
              2001)</font></p>
          </td>
          <td align="right" valign="top" width="1%"><img src="../../colori/E6E600.gif" width="1" height="100%"></td>
        </tr>
      </table>
      <table width="100%" border="0" cellspacing="0" cellpadding="0">
        <tr>
          <td align="left" valign="top"><img src="../../colori/E6E600.gif" width="100%" height="1"></td>
        </tr>
      </table>
      </td></tr></table>

<table width="100%" border="0" cellspacing="0" cellpadding="0">
  <tr>
    <td>&#xA0;</td>
  </tr>
  <tr>
    <td align="center" valign="top">
      <p><font face="Verdana, Arial, Helvetica, sans-serif" color="#0000FF" size="1"><a href="../index.html"><b>indice
        del sito</b></a></font></p>
    </td>
  </tr>
</table>
<p align="center"><a href="../../index.html"><img src="../ACZppplogo.JPG" border="0"></a><br>
  <font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../../index.html" style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:webmaster@aczivido.net" style="color: rgb(0,0,255)">webmaster@aczivido.net</a></font></p>
</body></html>