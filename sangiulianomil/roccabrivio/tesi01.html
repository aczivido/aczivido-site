<html>
<head>
<meta name="GENERATOR" content="Microsoft FrontPage 3.0">
<title>&quot;Rocca Brivio: ricerca storica, rilievo, manutenzione&quot; tesi di laurea</title>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<div align="left">
  <table width="100%" border="0" cellspacing="0" cellpadding="0">
    <tr>
      <td align="left" valign="top" width="9%"><img src="../sgmcolorlogopp.jpg" width="53" height="65"></td>
      <td align="left" valign="top" width="91%"><img src="../sgmcolorlogo1.jpg" alt="sgmcolorlogo1.jpg (14160 byte)" width="377" height="34"><br>
        <table width="100%" border="0" cellspacing="0" cellpadding="0">
          <tr>
            <td align="left" valign="top"><img src="../../colori/808000.gif" width="100%" height="1"></td>
          </tr>
          <tr>
            <td align="right" valign="middle" bgcolor="#FFFFE6">
              <p><font face="Verdana, Arial, Helvetica, sans-serif" size="3" color="#808000"><b>le
                frazioni</b></font></p>
            </td>
          </tr>
          <tr>
            <td align="left" valign="top"><img src="../../colori/808000.gif" width="100%" height="1"></td>
          </tr>
        </table>
        <table width="100%" border="0" cellspacing="0" cellpadding="0">
          <tr>
            <td align="left" valign="top">
              <p><font face="Verdana, Arial, Helvetica, sans-serif" size="-7" color="#FFFFFF">o</font></p>
            </td>
          </tr>
          <tr>
            <td align="right" valign="top">
              <p><font face="Verdana, Arial, Helvetica, sans-serif" size="2"><b>&quot;Rocca
                Brivio: ricerca storica, rilievo, manutenzione&quot;</b></font></p>
            </td>
          </tr>
          <tr>
            <td align="left" valign="top">
              <p><font face="Verdana, Arial, Helvetica, sans-serif" size="-7" color="#FFFFFF">o</font></p>
            </td>
          </tr>
        </table>
        <table width="100%" border="0" cellspacing="0" cellpadding="0">
          <tr>
            <td align="left" valign="top"><img src="../../colori/E6E600.gif" width="100%" height="1"></td>
          </tr>
        </table>
        <table width="100%" border="0" cellspacing="0" cellpadding="0">
          <tr>
            <td align="left" valign="top" width="1%"><img src="../../colori/E6E600.gif" width="1" height="100%"></td>
            <td align="left" valign="top" width="98%">
              <p align="JUSTIFY"><font face="Verdana, Arial, Helvetica, sans-serif" size="1"><b>Le
                vicende edilizie</b><br>
                <u>1.1 La Rocca Brivio: notizie bibliografiche</u><br>
                Uscendo da Milano e percorrendo la via Emilia, dopo aver incontrato
                San Donato e San Giuliano Milanese, poco prima di Melegnano, sulla
                sinistra si scorge la Rocca Brivio, piuttosto isolata nella campagna,
                solidamente collocata su un rilievo naturale non lontano dal Lambro.
                Nonostante il nome, si tratta di un palazzo <a href="../largeimages/rocca/roccabr10.jpg"><font color="#0000FF">(foto
                1</font></a> - <a href="../largeimages/rocca/roccabr11.jpg">2)</a>.<br>
                La prima notizia che se ne ha &#xE8; del 1264 <a href="tesinote.html"><font color="#0000FF">(1)</font></a>.
                Una &quot;Rocha&quot; &#xE8; citata nell&apos;atto di consegna di
                alcune terre nel territorio di Zibido (oggi Zivido), di propriet&#xE0;
                della chiesa di San Calimero e del monastero di Sant&apos;Apollinare
                di Milano, a Baldo di Melegnano, servitore del comune di Milano.
                Quasi un secolo dopo, nel testamento di Bernardo de Capitani (1356)
                <a href="tesinote.html"> <font color="#0000FF">(2)</font></a> &#xE8;
                nominato un &quot;castrum&quot; a San Giuliano che si pu&#xF2;
                identificare con la Rocca.<br>
                Tutti gli studiosi che se ne sono in qualche modo occupati sostengono
                che la Rocca Brivio &#xE8; stata costruita su parte delle fondamenta
                di un castello medievale, di pianta quadrangolare, e rilevano
                che del baluardo originario essa conserva i bastioni circostanti,
                il fossato e il basamento <a href="tesinote.html"><font color="#0000FF">(3)</font></a>,
                o comunque che ne restano riconoscibili tracce. Tali rilievi si
                fondano soltanto su valutazioni empiriche e notizie bibliografiche
                <a href="tesinote.html"> <font color="#0000FF">(4)</font></a>.
                C&apos;&#xE8; anche chi afferma che la Rocca attuale incorpora una
                torre dell&apos;antico castello <a href="tesinote.html"><font color="#0000FF">(5)</font></a>.
                In effetti, l&apos;oratorio della Rocca, all&apos;angolo esterno della L
                formata dalle due ali principali, sembra proprio corrispondere
                a quella che doveva essere una torre <font color="#0000FF">(<a href="../largeimages/rocca/roccabr44.jpg">foto
                03</a> - <a href="../largeimages/rocca/roccabr15.jpg">4</a>)</font>.
                Una conferma a questa ipotesi viene dal rilievo, dal quale risulta
                evidente la rastremazione dei muri: in corrispondenza della porta
                principale il muro e di 92 cm., all&apos;altezza delle finestre del
                piano nobile &#xE8; di 78 cm. e all&apos;altezza della cella campanaria
                &#xE8; di 40 cm. circa <a href="tesinote.html"><font color="#0000FF">(6)</font></a>.
                E pure il corpo che sporge sulla facciata nord, col basamento
                scarpato, quasi completamente interrato all&apos;interno e che ora
                svolge funzione di terrazzo, con un parapetto dello spessore di
                80 cm. pu&#xF2; essere il resto di un originario baluardo.<br>
                Anche sulla data di costruzione della Rocca gli studiosi sostanzialmente
                concordano, collocandola a cavallo fra il XVII e il XVIII secolo
                <a href="tesinote.html"> <font color="#0000FF">(7)</font></a>.
                Gli autori di L&apos;arte nel territorio di Melegnano sono i pi&#xF9;
                precisi: &quot;&#x2026; Il Palazzo fu totalmente ricostruito da
                Luigi Brivio, probabilmente dopo il 1657. Forse si pu&#xF2;
                credere alla datazione 167 &#x2026; incisa sopra un mattone sormontante
                la porta a sinistra dell&apos;ingresso principale (sotto il portico
                della corte nobile). Tale datazione autorizzerebbe a ritenere
                che la ricostruzione del palazzo sia avvenuta attorno all&apos;ottavo
                decennio del &apos;600&quot; <a href="tesinote.html"><font color="#0000FF">(8)</font></a>.
                A conferma, gli autori segnalano il testamento di Luigi Brivio,
                datato 31 maggio 1676. Nel quale per&#xF2; non c&apos;&#xE8; alcun
                cenno della Rocca <a href="tesinote.html"><font color="#0000FF">(9)</font></a>.
                E, a chiarire perch&#xE9; la ricostruzione non sarebbe anteriore
                al 1657, ricordano che in quell&apos;anno Luigi Brivio fu Vicario di
                Provvisione e &quot;forse proprio a seguito di quella nomina egli
                edific&#xF2; la Rocca&quot; <a href="tesinote.html"><font color="#0000FF">(10)</font></a>.<br>
                In realt&#xE0;, dei lavori di costruzione della Rocca non si
                ha nessuna notizia attendibile. Nel portico interno i mattoni
                con incisa una data sono due, sormontanti l&apos;uno una porta, l&apos;altro
                una finestra cieca, e la data che se ne pu&#xF2; dedurre &#xE8;
                il 1672 o il 1675. Tuttavia va segnalato un documento del 3 novembre
                1654 <a href="tesinote.html"><font color="#0000FF">(11)</font></a>:
                Melchiorre de Corti, agrimensore pubblico in Melegnano, dichiara
                di aver misurato, su incarico di Luigi Brivio, il giardino &quot;situato
                nel luocho della Rocha Bripia&quot; e che, &quot;compresa la Colinetta
                et strade e stradone cominciando vicino il palazio&quot;, esso
                risulta di 25 pertiche. Il &quot;palazio&quot; dunque esisteva
                gi&#xE0; a quella data? O quantomeno a quella data erano gi&#xE0;
                in corso i lavori di costruzione? In tal caso, perderebbe fondamento
                l&apos;ipotesi che Luigi Brivio avrebbe deciso di ricostruire la Rocca
                non prima del 1657. Infine, Annibale Brivio, nella sue Ricerche
                sulla storia della famiglia, nella scheda biografica di Luigi
                scrive che &quot;tale ricostruzione cost&#xF2; 70.000 lire imperiali&quot;,
                ma non cita la fonte di tale notizia <a href="tesinote.html"><font color="#0000FF">(12)</font></a>.<br>
                Comunque, quale che sia la datazione esatta, &#xE8; incontestabilmente
                a Luigi Brivio che si deve la costruzione della Rocca. Laureato
                a Bologna in diritto canonico e civile, uomo anche di lettere,
                autore di orazioni e di poesie latine, Luigi ricopr&#xEC; prestigiose
                cariche pubbliche e fu Vicario di Provvisione ben tre volte: nel
                1657, nel 1664 e nel 1676 (l&apos;anno della sua morte). Nel 1666,
                quando la principessa Margherita, figlia di Filippo IV di Spagna,
                stava per andare sposa all&apos;imperatore Leopoldo, fu invitato a
                Venezia per ottenere che quella Repubblica decretasse festose
                e degne accoglienze alla futura imperatrice di passaggio per il
                territorio veneto <a href="tesinote.html"><font color="#0000FF">(13)</font></a>.<br>
                A parte la sua dimensione anche mondana, quest&apos;ultimo incarico,
                assegnato a Luigi dopo il secondo vicariato, rappresentava senza
                dubbio la consacrazione di una brillante carriera politica. Il
                Vicario e i XII del Tribunale di Provvisione dirigevano tutta
                la vita della citt&#xE0;, con poteri superiori a quelli che
                hanno oggi il sindaco e la giunta comunale: il Vicario di Provvisione
                era insieme capo dell&apos;amministrazione civica e giudice nella cause
                d&apos;interesse cittadino in materia tributaria o di polizia; il Tribunale
                di Provvisione, la cui giurisdizione si estendeva su tutto il
                ducato, provvedeva ad assicurare il rifornimento di vettovaglie
                alla citt&#xE0; e a fissare i prezzi, controllava il bilancio
                delle spese e delle entrate, curava, insieme con l&apos;arcivescovo,
                l&apos;amministrazione della cattedrale, nominava i dipendenti del
                Comune, regolava con leggi suntuarie il lusso e i costumi.<br>
                Appare naturale quindi che, arrivato al traguardo del Vicariato,
                Luigi Brivio abbia pensato di coronarlo con la costruzione di
                un&apos;adeguata residenza di campagna. E non poteva, forse, non farlo,
                se si considera la moda diffusasi fin dagli inizi del secolo fra
                le grandi famiglie milanesi di costruirsi ville in campagna o,
                come dice il titolo di una famosa opera di Marc&apos;Antonio Dal Re,
                &quot;case di delizia o siano palagi camperecci&quot;. Una moda
                che impegnava la nobilt&#xE0; in una gara a chi costruiva pi&#xF9;
                grande e pi&#xF9; bello, cui un nobile ambizioso come Luigi
                Brivio non poteva sottrarsi <a href="tesinote.html"><font color="#0000FF">(14)</font></a>.<br>
                E&apos; impossibile dire come poi abbia preso corpo l&apos;impresa. A quale
                architetto fu affidato il progetto? Il committente intervenne,
                e in che misura, nella sua redazione? Non esistono documenti da
                cui si possa dedurre qualche pi&#xF9; preciso tratto della personalit&#xE0;
                di Luigi Brivio, e del piano dell&apos;opera non resta la bench&#xE8;
                minima traccia.<br>
                Si pu&#xF2; tuttavia osservare che, per ormai lunga tradizione,
                l&apos;aristocrazia milanese non puntava, per le sue &quot;case di
                delizia&quot;, sui grandi architetti. Almeno lungo tutto il &apos;600
                non sub&#xEC; il fascino della villa &quot;firmata&quot;. Basti
                pensare che di Villa Litta Arese a Lainate non si conosce l&apos;autore,
                e che lo stesso Dal Re nemmeno nomina gli architetti di Villa
                Silva a Cinisello, di Villa Andreani a Moncucco, di Villa Clerici
                a Niguarda, della ristrutturazione a residenza del castello di
                Belgioioso. I grandi architetti lombardi del tempo, dai Ricchino
                al Buzzi, dai Quadrio al Castelli, sono presenze rare nei cantieri
                delle ville lombarde. Pi&#xF9; che normale dunque che dell&apos;autore
                di Rocca Brivio non si sappia nulla. Si pu&#xF2; ipotizzare
                che, come altri patrizi milanesi, Luigi Brivio si sia fatto la
                sua Rocca pi&#xF9; o meno da solo: sul lontano ma significativo
                esempio di Ludovico il Moro che, da solo, sul finire del &apos;400
                s&apos;era fatto la sua Sforzesca <a href="tesinote.html"><font color="#0000FF">(15)</font></a>.<br>
                Si pu&#xF2; anche osservare che Rocca Brivio, che, pure nasce
                chiaramente come residenza di campagna, non richiama, nella struttura
                e nell&apos;ornato, le altre contemporanee ville lombarde, ma piuttosto
                i palazzi di citt&#xE0;. Ancora oggi a Milano esistono alcuni
                edifici secenteschi che confermano questa impressione: il Palazzo
                Serbelloni (naturalmente il corpo secentesco, che guarda su via
                San Damiano e su via Mozart); il palazzetto nella vecchia via
                Cerva (oggi Cino Del Duca) in cui nel 1783 nascer&#xE0; Giovanni
                Berchet; il Palazzo Fagnani, in via Santa Maria Fulcorina. Dei
                tre, il Palazzo Fagnani ci pare significativamente il pi&#xF9;
                vicino a Rocca Brivio: si vedano lo zoccolo in Ceppo lombardo,
                le cornici marcapiano che corrono lungo tutta la facciata, il
                balconcino, immediatamente sopra il portale d&apos;ingresso, con ringhiera
                in ferro battuto, il piano ammezzato che non si sviluppa per tutto
                il Palazzo, le cornici delle finestre (quelle del primo piano
                impreziosite, sotto il davanzale, da una &quot;specchiatura&quot;),
                infine, sul lato sinistro, le lesene bugnate della facciata della
                Cappellina (che per&#xF2; nel complesso appare gi&#xE0; in
                linee settecentesche).
                <br>
                <br>
                (da Politecnico di Milano, Facolt&#xE0; di Architettura, Dipartimento
                di conservazione delle risorse architettoniche e ambientali. Anno
                accademico 1990/91 - &quot;Rocca Brivio: ricerca storica, rilievo,
                manutenzione&quot;, tesi di laurea. Relatore: Prof. Arch. Alberto
                Grimoldi. Correlatrice: Arch. Carolina Di Biase. Laureande: Silvia
                Baldini, Diana Masarin)</font></p>
              </td>
            <td align="right" valign="top" width="1%"><img src="../../colori/E6E600.gif" width="1" height="100%"></td>
          </tr>
        </table>
        <table width="100%" border="0" cellspacing="0" cellpadding="0">
          <tr>
            <td align="left" valign="top"><img src="../../colori/E6E600.gif" width="100%" height="1"></td>
          </tr>
        </table>
      </td>
    </tr>
  </table>
  <table width="100%" border="0" cellspacing="0" cellpadding="0">
    <tr>
      <td align="center" valign="top">&#xA0;</td>
    </tr>
    <tr>
      <td align="center" valign="top">
        <p><font face="Verdana, Arial, Helvetica, sans-serif" color="#0000FF" size="1"><b><a href="../index.html">indice
          del sito</a> - <a style="color: rgb(0,0,255)" href="roccabrivio.html" target="_top">indice
          roccabrivio</a></b></font></p>
      </td>
    </tr>
  </table>
  <p align="center"><a href="../../index.html"><img src="../ACZppplogo.JPG" border="0" width="61" height="95"></a><br>
    <font face="Verdana, Arial, Helvetica, sans-serif" size="1">sito di propriet&#xFFFD;
    dell&apos;<a href="../../index.html"><font color="#0000FF">Associazione Culturale
    Zivido</font></a><br>
    <a href="mailto:pierino.esposti@gmail.com"><font color="#0000FF">pierino.esposti@gmail.com</font></a></font></p>
</div>
</body>
</html>
