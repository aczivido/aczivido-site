<html>
<head>
<meta name="GENERATOR" content="Microsoft FrontPage 3.0">
<title>&quot;Rocca Brivio: ricerca storica, rilievo, manutenzione&quot; tesi di laurea</title>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<div align="left">
  <table width="100%" border="0" cellspacing="0" cellpadding="0">
    <tr>
      <td align="left" valign="top" width="9%"><img src="../sgmcolorlogopp.jpg" width="53" height="65"></td>
      <td align="left" valign="top" width="91%"><img src="../sgmcolorlogo1.jpg" alt="sgmcolorlogo1.jpg (14160 byte)" width="377" height="34"><br>
        <table width="100%" border="0" cellspacing="0" cellpadding="0">
          <tr>
            <td align="left" valign="top"><img src="../../colori/808000.gif" width="100%" height="1"></td>
          </tr>
          <tr>
            <td align="right" valign="middle" bgcolor="#FFFFE6">
              <p><font face="Verdana, Arial, Helvetica, sans-serif" size="3" color="#808000"><b>le
                frazioni</b></font></p>
            </td>
          </tr>
          <tr>
            <td align="left" valign="top"><img src="../../colori/808000.gif" width="100%" height="1"></td>
          </tr>
        </table>
        <table width="100%" border="0" cellspacing="0" cellpadding="0">
          <tr>
            <td align="left" valign="top">
              <p><font face="Verdana, Arial, Helvetica, sans-serif" size="-7" color="#FFFFFF">o</font></p>
            </td>
          </tr>
          <tr>
            <td align="right" valign="top">
              <p><font face="Verdana, Arial, Helvetica, sans-serif" size="2"><b>&quot;Rocca
                Brivio: ricerca storica, rilievo, manutenzione&quot;</b></font></p>
            </td>
          </tr>
          <tr>
            <td align="left" valign="top">
              <p><font face="Verdana, Arial, Helvetica, sans-serif" size="-7" color="#FFFFFF">o</font></p>
            </td>
          </tr>
        </table>
        <table width="100%" border="0" cellspacing="0" cellpadding="0">
          <tr>
            <td align="left" valign="top"><img src="../../colori/E6E600.gif" width="100%" height="1"></td>
          </tr>
        </table>
        <table width="100%" border="0" cellspacing="0" cellpadding="0">
          <tr>
            <td align="left" valign="top" width="1%"><img src="../../colori/E6E600.gif" width="1" height="100%"></td>
            <td align="left" valign="top" width="98%">
              <p align="JUSTIFY"><font face="Verdana, Arial, Helvetica, sans-serif" size="1"><b>Le
                vicende edilizie</b><br>
                <u>1.3 Gli interni</u><br>
                Si pu&#xF2; cominciare dall&apos;oratorio. Il resoconto di una visita
                pastorale dell&apos;arcivescovo di Milano, cardinal Giuseppe Archinto,
                nel 1708 <a href="tesinote.html"><font color="#0000FF">(23)</font></a>,
                offre una sommaria descrizione di come appariva ai primi del Settecento.
                Vi si legge che era &quot;edificato con eleganza che caratterizza
                lo stile romano&quot;, che dietro l&apos;altare c&apos;era un&apos;ancona di
                marmo con la rappresentazione della Nativit&#xE0; della Beata
                Vergine, alla quale l&apos;oratorio &#xE8; dedicato, che c&apos;erano
                balaustre di marmo, che da un lato si accedeva al palazzo padronale
                e dall&apos;altro alla sagrestia &quot;convenientemente arredata&quot;.<br>
                Nella prima met&#xE0; dell&apos;800 Annibale Brivio intraprese lavori
                di restauro dell&apos;oratorio. Lo documentano il preventivo di spesa
                datato 29 marzo 1828, il disegno delle imposte a vetri per le
                finestre che si aprono all&apos;altezza del marcapiano, datato 6 maggio
                1830, e i disegni della porta principale, datati 7 maggio 1830
                <a href="tesinote.html"> <font color="#0000FF">(24)</font></a>.
                Il restauro riguarda: il pavimento; lo zoccolo che corre lungo
                tutto il perimetro della cappella e le basi delle lesene, entrambi
                di ceppo gentile (pulitura e stuccatura); il muro a sinistra dell&apos;altare,
                in cui vi sono infiltrazioni di umidit&#xE0; (scrostatura della
                parte di intonaco &quot;imbevuta di umido&quot;, &quot;costruzione
                di un tavolato &#x2026; previo taglio di muro in rientranza&quot;,
                &quot;restauro dell&apos;intonaco medesimo con polvere di marmo&quot;);
                le lesene e le pareti in prossimit&#xE0; della porta (che sono
                &quot;in rustico&quot; e per le quali &#xE8; prevista la stabilitura
                con polvere di marmo); tutte le lesene e i pilastri (tinteggiatura
                &quot;a doppia mano finto marmo breccino di Roma&quot;); tutte
                le pareti (pulitura e &quot;imprimitura di bianco&quot;, gli &quot;sfondati&quot;
                ripassati a doppia mano); le cornici (&quot;tinte venate a finto
                marmo Carrara bianco&quot;); gli ornati e i capitelli (&quot;doppia
                imprimitura&quot; di bianco); le tre finestre (nuovi serramenti
                in legno di larice) <a href="tesinote.html"><font color="#0000FF">(25)</font></a>;
                la cantoria lignea sopra la porta d&apos;ingresso (riparazione, &quot;stuccature
                di gesso e colla&quot;, raschiatura, tinteggiatura &quot;a finto
                bronzo con oro macinato&quot;); la porta d&apos;ingresso, con stipiti
                e gradini (lo stipite &#xE8; previsto in pietra di Viggi&#xF9;
                &quot;con fregio e capello&quot;, i gradini in &quot;mearolo&quot;);
                la finestrella sopra la porta (l&apos;imposta viene &quot;ramata di
                filo ferro intelajata di piattina&quot;); la bussola (&quot;Di
                legno noce apribile in due ante da porvi internamente munita di
                ferri analoghi&#x2026; lustrata a pulimento&quot;); il rosone di
                legno che occupa il foro circolare al vertice della cupola (&quot;intagliato&#x2026;
                con suo telajo circolare di sostegno, istuccato ed ingessato a
                colla&quot;); le quattro porte interne (&quot;Da tintegiarsi con
                biacca ad olio a doppia mano&#x2026; e darvi una mano di vernice
                copale&quot;) <a href="tesinote.html"><font color="#0000FF">(26)</font></a>;
                la porta e il parapetto di ferro della tribuna (tinteggiati come
                le porte interne). Le spese dei lavori, con quelle del ponteggio,
                degli alimenti per gli artigiani e del trasporto dei materiali,
                ammontano a 2029,15 lire milanesi.<br>
                Si pu&#xF2; pensare che a dirigere questo restauro Annibale
                Brivio abbia chiamato l&apos;architetto Giacomo Moraglia <a href="tesinote.html"><font color="#0000FF">(27)</font></a>.
                Tale ipotesi si fonda su due fatti: il primo &#xE8; che l&apos;11
                maggio 1827 gli eredi di Cesare Brivio, morto l&apos;8 marzo, si erano
                rivolti a Moraglia per il progetto del monumento funebre da erigersi
                nel cimitero di Porta Ticinese <a href="tesinote.html"><font color="#0000FF">(28)</font></a>;
                il secondo &#xE8; che ancora a Moraglia, nel 1830, Annibale
                Brivio affida l&apos;incarico di risistemare tutto il &quot;complesso&quot;
                Brivio, situato all&apos;angolo fra la contrada dell&apos;Olmetto e quella
                delle Cornacchie <a href="tesinote.html"><font color="#0000FF">(29)</font></a>.<br>
                Nel 1848 Annibale Brivio fa riparare i danni <a href="tesinote.html"><font color="#0000FF">(30)</font></a>
                provocati dal passaggio delle truppe austriache durante la prima
                fase della guerra. Si tratta di riparazioni di mobili e di serramenti
                di porte e finestre del palazzo e dell&apos;oratorio <a href="tesinote.html"><font color="#0000FF">(31)</font></a>.
                E&apos; a questo secondo intervento che presumibilmente si riferisce
                la data 23 marzo 1848 scritta sotto l&apos;arco che sovrasta l&apos;ingresso
                dell&apos;oratorio.<br>
                Un altro intervento nell&apos;oratorio &#xE8; dei primi di questo
                secolo: l&apos;ingegner Spirito Maria Chiapetta sostituisce le quattro
                porte e i vetri delle due finestre e della finestrella sopra la
                porta d&apos;ingresso. Di Chiapetta resta anche il progetto, non realizzato,
                del nuovo altare. Infine, dopo il 1964, l&apos;Ordine dei Servi di
                Maria procede a parziali sostituzioni dei mattoni del basamento.<br>
                Quanto agli interni del palazzo, il piano terra dell&apos;ala nord
                &#xE8; suddiviso in cinque stanze. Dalla corte si accede a quella
                che i Servi di Maria hanno trasformato in sala cinematografica,
                con soffitto a travi a vista <a href="tesinote.html"><font color="#0000FF">(32)</font></a>,
                due finestre in noce di fattura settecentesca e, su uno dei lati
                corti, un camino in pietra di Saltrio, con mensola, cornice e
                stipiti arricchiti di erme. Da qui si passa nel corridoio, realizzato
                dal Chiapetta ai primi del Novecento, che collega la scala nobile
                con quella di servizio e su cui d&#xE0; la sala da pranzo. Le
                quattro finestre di questa sala, in noce, di fattura settecentesca,
                guardano verso la corte; pure in noce &#xE8; lo zoccolo specchiato
                che copre tutte le pareti; il pavimento <a href="tesinote.html"><font color="#0000FF">(33)</font></a>
                &#xE8; a parquet in larice a spina di pesce e il soffitto a
                travi a vista, &quot;tinteggiato a gesso e latte&quot; <a href="tesinote.html"><font color="#0000FF">(34)</font></a>
                con decorazioni a motivi floreali e fascia dipinta; un camino,
                con mensola, cornici e stipiti in pietra di Saltrio, porta riprodotto
                sulla cappa lo stemma di famiglia. Sul corridoio danno anche due
                stanze, con soffitti a travi a vista, che guardano a nord, e sono
                attualmente sede della segreteria dell&apos;Associazione Rocca Brivio
                (quella di sinistra conserva il camino in Macchiavecchia).<br>
                La scala nobile, a due rampe parallele, ha la ringhiera in ferro
                battuto che riprende i motivi del portone d&apos;ingresso e della balaustra
                del balcone, e le pedate in granito rosa di Baveno; il vano, col
                soffitto a travi a vista e fascia dipinta, ha le pareti tinteggiate
                a finto marmo (negli intradossi delle rampe, la decorazione &#xE8;
                a finto granito rosa di Baveno) e guarda a nord con tre finestre
                in noce di fattura settecentesca. La scala di servizio, pure col
                soffitto a travi a vista, &#xE8; a tre rampe con ringhiera in
                ferro e pedate in granito rosa di Baveno. Tutti i vani finora
                descritti hanno pavimenti in marmette novecentesche ottagonali
                rosse o esagonali bianche e rosse. Dal vano della scala di servizio
                si accede a un piccolo bagno (ce n&apos;&#xE8; uno su ogni pianerottolo).<br>
                L&apos;ala nord si conclude in un&apos;ampia sala che d&#xE0; sia sul
                portico che a nord: lunga quanto tutta la larghezza del Palazzo,
                ha il soffitto a volte a crociera, tinteggiato a latte di calce
                e gesso con decorazioni a motivi insieme geometrici e floreali,
                e sei porte specchiate in noce, con cimase a trabeazione, di cui
                una, comunicante con la sagrestia, con stipiti ornati di teste
                di putti intagliate.<br>
                Il pavimento &#xE8; sempre in marmette novecentesche ottagonali
                rosse. (Lungo tutte le pareti i Servi di Maria hanno disposto
                uno zoccolo di compensato alto 130 centimetri).<br>
                Contigua a questa grande sala, nell&apos;ala ovest del Palazzo, &#xE8;
                una stanza con lo zoccolo specchiato in noce, il pavimento a parquet
                in larice a spina di pesce, il soffitto a travi a vista &quot;tinteggiato
                a gesso e latte&quot; <a href="tesinote.html"><font color="#0000FF">(35)</font></a>
                con decorazione a motivi floreali e fascia dipinta, e un camino
                in Macchiavecchia senza cappa, e cornice e stipiti dalle modanature
                molto semplici. Di qui si passa, verso sud, a un&apos;altra stanza
                con lo stesso zoccolo, il parquet a spina di pesce, ma in essenze
                diverse, il soffitto a travi a vista &quot;tinteggiato a gesso
                e latte&quot; <a href="tesinote.html"><font color="#0000FF">(36)</font></a>
                con decorazioni a motivi floreali e fascia dipinta, e un camino
                pure in Macchiavecchia con la cappa, e cornice e stipiti a modanature
                pi&#xF9; elaborate. Verso nord, invece, due porte si aprono
                verso una stanzetta, adattata dai Servi di Maria a biblioteca.
                Da qui si accede alla sagrestia che comunica direttamente con
                l&apos;oratorio.<br>
                Sempre nell&apos;ala ovest, oltre l&apos;androne (cio&#xE8; l&apos;ampliamento
                novecentesco), il piano terra &#xE8; diviso in sei vani di cui
                due adibiti a cucina e uno a bagno; il quarto ospita la caldaia
                dell&apos;impianto di riscaldamento; il quinto &#xE8; un semplice
                disimpegno. I soffitti sono intonacati e i pavimenti sono in cotto.
                Il sesto, con pavimento sempre in cotto e soffitto a travi a vista,
                &#xE8; quello della seconda scala di servizio, a tre rampe,
                ringhiera di ferro e pedate in granito rosa di Baveno.<br>
                Il piano ammezzato si sviluppa per gran parte dell&apos;ala nord (sette
                locali, con soffitto a travi a vista <a href="tesinote.html"><font color="#0000FF">(37)</font></a>
                e pavimento in cotto <a href="tesinote.html"><font color="#0000FF">(38)</font></a>,
                usati come abitazione da alcuni membri dell&apos;Associazione Rocca
                Brivio), all&apos;estremit&#xE0; nord dell&apos;ala ovest, sopra la sagrestia
                (due locali, pure con travi a vista e pavimenti in cotto, usati
                come abitazione da un altro membro dell&apos;Associazione) e nell&apos;ampliamento
                novecentesco (quattro locali, con soffitti intonacati e pavimenti
                in cotto, attualmente disabitati).<br>
                Al primo piano, partendo sempre dall&apos;ala nord, la divisione dei
                vani rispecchia sostanzialmente quella del piano terra. Le due
                stanze verso nord, con soffitto a travi a vista <a href="tesinote.html"><font color="#0000FF">(39)</font></a>
                e pavimenti in cotto <a href="tesinote.html"><font color="#0000FF">(40)</font></a>,
                sono abitate dal custode della Rocca. Il locale corrispondente
                alla sala da pranzo, in cui sono attualmente sistemate varie reti
                e brande, ha il soffitto con travi a vista tinteggiato a latte
                di calce e gesso con decorazioni floreali e fascia dipinta, il
                pavimento in cotto e un camino in Macchiavecchia senza cappa.
                In corrispondenza della sala cinematografica i locali sono due:
                una sala con altre reti e brande, soffitto con travi a vista tinteggiato
                a latte di calce e gesso con decorazioni floreali e fascia dipinta,
                e pavimento in cotto, e una stanza con una parete piastrellata
                e un grande lavabo.<br>
                L&apos;ala ovest, fino all&apos;ampliamento novecentesco, risulta divisa
                in due sequenze di vani contigui. La prima &#xE8; costituita
                da due locali in cui uno guarda a nord, l&apos;altro verso la corte.
                Quello a nord (cui si accede anche dalla scala nobile) &#xE8;
                una grande sala rettangolare, completamente spoglia, col soffitto
                a travi a vista (sul quale molte tracce di stucco fanno pensare
                a una sverniciatura) e faccia dipinta, e col pavimento a marmette
                ottagonali rosse. Uno stralcio di una tinteggiatura parietale
                precedente (preservato probabilmente da un mobile, oggi scomparso)
                presenta motivi geometrici che richiamano quelli della scala nobile.
                Segue un&apos;altra ampia sala che si affaccia sulla corte con quattro
                finestre <a href="tesinote.html"><font color="#0000FF">(41)</font></a>,
                il soffitto, a travi a vista in legno naturale e con fascia dipinta,
                manca di ogni tipo di rifinitura (&quot;regoletti&quot;, cornici
                e incamiciatura); sul lato lungo si apre un imponente camino in
                pietra di Saltrio, con la cappa su cui spicca, in uno scudo, il
                biscione sforzesco, la cornice a figura geometriche (al centro
                &#xE8; lo stemma di famiglia) e gli stipiti ornati di erme e
                terminanti a zampa di leone. Sul fondo del focolare ancora lo
                stemma di famiglia su piastrelle di ceramica.<br>
                La seconda sequenza di vani contigui si apre, sempre partendo
                da nord, con la stanza da cui i marchesi Brivio si affacciavano
                sull&apos;oratorio: il soffitto &#xE8; a travi a vista &quot;tinteggiato
                a gesso e latte <a href="tesinote.html"><font color="#0000FF">(42)</font></a>&quot;
                con decorazioni floreali e fascia dipinta, il pavimento &#xE8;
                a parquet in larice a spina di pesce, la finestra, in noce, &#xE8;
                di fattura settecentesca. Seguono tre stanze di varie dimensioni
                con pavimenti e soffitti dello stesso tipo. Il quinto vano &#xE8;
                la sala col balcone: il soffitto &#xE8; simile a quello delle
                stanze precedenti, il pavimento &#xE8; in mattonelle di cotto;
                due porte specchiate, di fattura ottocentesca, decorate a motivi
                geometrici, sono arricchite da una cimasa a trabeazione (tinteggiata
                a finta serpentinite).<br>
                Sempre al primo piano l&apos;ampliamento novecentesco &#xE8; diviso
                in dieci locali, attualmente disabitati, di cui uno col soffitto
                intonacato e nove travi a vista (cinque hanno fasce dipinte);
                i pavimenti sono a listelli di legno di larice o a marmette ottagonali
                rosse.<br>
                Infine il sottotetto risulta abitabile solo in parte: tre locali
                dell&apos;ala nord ospitano un altro membro dell&apos;Associazione Rocca
                Brivio; tre, a sud dell&apos;ala ovest, sono attualmente disabitati.<br>
                <br>
                (da Politecnico di Milano, Facolt&#xE0; di Architettura, Dipartimento
                di conservazione delle risorse architettoniche e ambientali. Anno
                accademico 1990/91 - &quot;Rocca Brivio: ricerca storica, rilievo,
                manutenzione&quot;, tesi di laurea. Relatore: Prof. Arch. Alberto
                Grimoldi. Correlatrice: Arch. Carolina Di Biase. Laureande: Silvia
                Baldini, Diana Masarin)</font></p>
              </td>
            <td align="right" valign="top" width="1%"><img src="../../colori/E6E600.gif" width="1" height="100%"></td>
          </tr>
        </table>
        <table width="100%" border="0" cellspacing="0" cellpadding="0">
          <tr>
            <td align="left" valign="top"><img src="../../colori/E6E600.gif" width="100%" height="1"></td>
          </tr>
        </table>
      </td>
    </tr>
  </table>
  <table width="100%" border="0" cellspacing="0" cellpadding="0">
    <tr>
      <td align="center" valign="top">&#xA0;</td>
    </tr>
    <tr>
      <td align="center" valign="top">
        <p><font face="Verdana, Arial, Helvetica, sans-serif" color="#0000FF" size="1"><b><a href="../index.html">indice
          del sito</a> - <a style="color: rgb(0,0,255)" href="roccabrivio.html" target="_top">indice
          roccabrivio</a></b></font></p>
      </td>
    </tr>
  </table>
  <p align="center"><a href="../../index.html"><img src="../ACZppplogo.JPG" border="0" width="61" height="95"></a><br>
    <font face="Verdana, Arial, Helvetica, sans-serif" size="1">sito di propriet&#xFFFD;
    dell&apos;<a href="../../index.html"><font color="#0000FF">Associazione Culturale
    Zivido</font></a><br>
    <a href="mailto:webmaster@aczivido.net"><font color="#0000FF">webmaster@aczivido.net</font></a></font></p>
</div>
</body>
</html>
