<html>
<head>
<meta name="GENERATOR" content="Microsoft FrontPage 3.0">
<title>Sesto Ulteriano cenni storici</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#F1F6E4">
<table width="100%" border="0" cellspacing="0" cellpadding="0">
  <tr>
    <td align="left" valign="top" width="50%"><img src="../image/sestologopp.jpg" width="247" height="59"></td>
    <td align="right" valign="middle" width="50%">
      <p><font face="Verdana, Arial, Helvetica, sans-serif" size="3" color="#636A39"><b>Cenni
        storici&#xA0;</b></font></p>
    </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="left" valign="top"><img src="../../colori/9CA75F.gif" width="100%" height="1"></td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="right" valign="middle" width="45%">&#xA0;</td>
    <td align="right" valign="middle" width="10%"><font face="Verdana, Arial, Helvetica, sans-serif" size="1" color="#636A39"><b>
      <a style="color: rgb(99,106,57)" href="../index.html">home</a></b></font></td>
    <td align="right" valign="middle" width="10%"><font face="Verdana, Arial, Helvetica, sans-serif" size="1" color="#636A39"><b>
      <a style="color: rgb(99,106,57)" href="mailto:%20pierino.esposti@gmail.com">e-mail</a></b></font></td>
    <td align="right" valign="middle" width="10%"><font face="Verdana, Arial, Helvetica, sans-serif" size="1" color="#636A39"><b>
      <a style="color: rgb(99,106,57)" href="../../index.html">portale</a></b></font></td>
    <td align="right" valign="middle" width="10%"><font face="Verdana, Arial, Helvetica, sans-serif" size="1" color="#636A39">
      <b><a style="color: rgb(99,106,57)" href="../../phpBB2/index.html">forum</a></b></font></td>
    <td align="right" valign="middle" width="15%"><font face="Verdana, Arial, Helvetica, sans-serif" size="1" color="#636A39"><b><a style="color: rgb(99,106,57)" href="../fiera.html">Fiera
      dei Giganti</a></b></font></td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="left" valign="top"><img src="../../colori/9CA75F.gif" width="100%" height="1"></td>
  </tr>
  <tr>
    <td align="left" valign="top">&#xA0;</td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="center" valign="top" width="20%" bgcolor="#D8E6B5"><br>
      <img src="simbol.jpg" width="129" height="123"></td>
    <td align="left" valign="top" width="2%">&#xA0;</td>
    <td width="75%" align="left" valign="top">
      <p align="JUSTIFY"><font face="Verdana, Arial, Helvetica, sans-serif" size="1">Sesto Ulteriano
        non sfugge a quel particolare alone di suggestione che il suo nome gli
        affida, tanto da farcelo apparire antichissimo: abitato da coltivatori
        romani.<br>
        Ma il nostro Sextum, posto cio&#xE8; a sei miglia da Milano, avrebbe
        bisogno di un&apos;attenta analisi critica, aliena da facili euforie d&apos;onomastica.<br>
        Sesto Ulteriano non appare in alcun documento se non dopo i primi anni
        del 1200, anche se i suoi prati risultavano gi&#xE0; di propriet&#xE0;
        del Capitolo della Basilica di San nazaro di Milano; non compare neppure
        nell&apos;elenco del Bussero, il quale non ha citato la chiesa, che sappiamo
        esistere nella vicina Madreniano, ma che sicuramente era gi&#xE0; scomparsa:
        forse sta qui la chiave per capire il segreto della nascita di Sesto Ulteriano.<br>
        Somparso, non sappiamo come e perch&#xE8;, nel 1200, il nucleo abitato
        di madreniano, situato ad un chilometro o poco pi&#xF9; sa Sesto Ulteriano
        e distante pur esso sei miglia da Milano, cresce e si sviluppa un altro
        centro abitato. A questo nuovo centro, mai nominato prima, viene dato
        il nome di &quot;Sesto Otriano&quot;, &quot;Sesto Oltriano&quot;, &quot;Sesto
        Ulteriano&quot; a seconda dei documenti che lo citano. In latino, per
        indicare l&apos;altro, si scrive &quot;alter&quot;; nel dialetto lombardo,
        &quot;olter&quot; vuol dire &quot;quell&apos;altro&quot;; anche i longobardi,
        per indicare un posto aldil&#xE0; di un fiume dicevano, pressapoco,
        la stessa parola.<br>
        A questo punto vien facile pensare come e perch&#xE8; Sesto Ulteriano
        possa chiamarsi cos&#xEC;, senza far derivare il suo nome da nessuna
        famiglia gentilizia romana.<br>
        Tutti i terreni di Sesto sono stati sempre di propriet&#xE0; del Capitolo
        di San Nazaro ed &#xE8; nelle carte di quell&apos;archivio che troviamo nominato
        Sesto Ulteriano, sotto la data del 1223.<br>
        In quell&apos;anno il paese risulta esistere, tanto che viene nominato il successore
        al beneficio della chiesa di San Marziano.<br>
        Infatti la chiesa di San Marziano, tenuta sino al 1223 dal presbitero
        Umberto Villano, viene consegnata dal Capitolo di San Nazaro di Milano
        al presbitero Alberto da Castelseprio. Questi viene nominato ancora in
        un documento del 9 agosto 1251 in cui appare come testimonio in un atto
        pubblico: &quot;presbitero Alberto, della ecclesia de Santi Marciani de
        loco Sexto Oltriani&quot;.<br>
        Per induzione, affermiamo che negli anni pi&#xF9; vicini agli inizi
        del 1200 possono essere indicati come quelli che videro, se non la nascita,
        almeno lo sviluppo di Sesto Ulteriano e che segnano la concomitante scomparsa
        di Madreniano.<br>
        Niente vi sarebbe di particolare da ricordare, dato che il paese fu sempre
        un piccolo centro agricolo, lontano dalle vie di comunicazione, protetto
        dal suo verde isolamento.<br>
        Un censimento del 1537 ci fa conoscere il nome del suo Console, un tal
        Stefano de Grassi, oltre a dirci che nel paese vi erano due falegnami
        ed un fabbro; un&apos;altro censimento, del 1722, indica che la superficie
        delle sue terre si aggirava sulle 3600 pertiche milanesi e che il Console
        &#xE8; Ambrogio Resentino. Il numero degli abitanti non ha mai subito
        rilevanti variazioni, tanto che il comune, formato dagli abitanti di Sesto,
        Cologno, cascina della Morte, cascina dei Prati e la Fornace, ha 500 abitanti
        nel 1709; 526 nel 1801 e 600 nel 1905, mentre nel 1945 nel solo nucleo
        abitato di Sesto vi erano 142 persone.<br>
        Per un certo periodo della sua storia millenaria Sesto Ulteriano ebbe
        il privilegio di sentirsi talmente importante da essere richiesto quale
        titolare di un feudo. Vediamo cosa ci tramanda la storia.<br>
        Nel XVII secolo, sotto il dominio spagnolo, si assistette nel ducato milanese
        ad un fenomeno di vaste proporzioni, riguardante le infeudazioni delle
        localit&#xE0; rurali, per dare occasione alle famiglie patrizie cittadine
        d&apos;assumere, dietro pagamento, di titoli nobiliari o di attaccare ad essi
        un feudo; cose necessarie a dar lustro ed importanza alla casata, mentre
        la Regia Camera Ducale incamerava cos&#xEC; cospicue somme, utili ai
        famelici forzieri dell&apos;erario spagnolo.<br>
        E&apos; questo il caso dell&apos;infeudazione di Sesto Ulteriano con Cologno, acquistato
        nel 1646 da patrizio milanese Giorgio Teodoro Trivulzio. Questi l&apos;anno
        dopo prest&#xF2; giuramento di fedelt&#xE0; al re di Spagna e nel
        1655 fu creato marchese di Sesto e Cologno; nacque cos&#xEC;, a fianco
        dei principi di Mesocco, ramo principale dei Trivulzio ed ai conti di
        vespolate, anche il titolo di marchesi, assegnato ad un ramo cadetto della
        illustre stirpe qyella, per intenderci, che ebbe tra i suoi uomini il
        maresciallo Gian Giacomo Trivulzio, colui che ebbe ad esclamare: &quot;Questa
        non &#xE8; battaglia di uomini ma di giganti&quot;, in relazione alla
        battaglia di Zivido del 1515.<br>
        In seguito il titolo pass&#xF2; al marchese Alessandro, figlio di don
        Paolo Alessandro a sua volta figlio naturale del conte Gian Giacomo. Il
        giuramento avvenne nel 1667, per passare poi nel 1701 al marchese Teodoro
        Giorgio.<br>
        Naturalmente questi fatti non ebbero nessuna rilevanza con il paese infeudato,
        essendo il titolo puramente nominale, senza diritti da parte di chi lo
        deteneva ma solo doveri verso l&apos;Erario.<br>
        L&apos;amministrazione pubblica di Sesto Ulteriano fu retta, durante il periodo
        napoleonico, da Ambrogio Bagatti, seguito da basilio Folli. La restaurazione
        austriaca vede alla conduzione del comune, come primo cittadino, Francesco
        Binaghi e, dopo di lui, Baldassarre Manara; quindi Ferdinando Binaghi,
        figlio di Francesco e fratello di quel tal Paolo Binaghi che partecip&#xF2;,
        con Luciano Manara, ai moti risorgimentali del 1848-49, e che fu l&apos;ultimo
        sindaco del comune di Sesto Ulteriano, soppresso ed incorporato in quello
        di Viboldone nel 1868.<br>
        (...) Oggi il paese, forse presago della sua formazione, &#xE8; diviso
        nettamente in due nuclei abitati. Quello antico &#xE8; rimasto tale
        e quale, seppur rinnovato nei suoi intonaci, l&apos;altro, cresciutogli accanto,
        &#xE8; composto da villette bifamiliari, ed ha determinato uno sviluppo
        finora sconosciuto, che ha visto Sesto Ulteriano passare, dai 900 abitanti
        all&apos;inizio del secolo, agli attuali 3000 circa.<br>
        (...) Da una pianta topografica della fine dell&apos;800 possiamo constatare
        che il nucleo abitato di Sesto Ulteriano era suddiviso in quattro contrade
        cos&#xEC; denominate: Contrada della Parrocchia (la strada che fronteggia
        la vecchia chiesa); Contrada Maggiore (l&apos;attuale via Luciano Manara);
        Contrada dei Lazzaroni (l&apos;attuale via Della Vittoria); Contrada dei Palot
        (&#xE8; ancora chiamato cos&#xEC; l&apos;omonimo vicolo).<br>
        <br>
        (da &quot;San Giuliano Milanese: una storia da raccontare&quot;, Luciano
        Previato, ed. Coop. Nuova Brianza, luglio 1989)</font></p>
    </td>
    <td align="left" valign="top" width="2%">&#xA0;</td>
    <td align="left" valign="top" width="1%" bgcolor="#D8E6B5">&#xA0;</td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="left" valign="top">
      <p><font face="Verdana, Arial, Helvetica, sans-serif" size="-7" color="#F1F6E4">o</font></p>
    </td>
  </tr>
  <tr>
    <td align="left" valign="top"><img src="../../colori/9CA75F.gif" width="100%" height="1"></td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" border="0"></a><br>
  <font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../../index.html" style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:daniele.esposti@gmail.com" style="color: rgb(0,0,255)"><font color="#0000FF">pierino.esposti@gmail.com</font></a></font></p>
</body>

</html>
