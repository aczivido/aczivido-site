<html>
<head>
<meta name="GENERATOR" content="Microsoft FrontPage 3.0">
<title>Sesto Ulteriano - San Matroniano nella leggenda e nella storia</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#F1F6E4">
<table width="100%" border="0" cellspacing="0" cellpadding="0">
  <tr>
    <td align="left" valign="top" width="50%"><img src="../image/sestologopp.jpg" width="247" height="59"></td>
    <td align="right" valign="middle" width="50%">
      <p><font face="Verdana, Arial, Helvetica, sans-serif" size="3" color="#636A39"><b>San
        Matroniano<br>
        nella leggenda e nella storia</b></font></p>
    </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="left" valign="top"><img src="../../colori/9CA75F.gif" width="100%" height="1"></td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="right" valign="middle" width="45%">&#xA0;</td>
    <td align="right" valign="middle" width="10%"><font face="Verdana, Arial, Helvetica, sans-serif" size="1" color="#636A39"><b>
      <a style="color: rgb(99,106,57)" href="../index.html">home</a></b></font></td>
    <td align="right" valign="middle" width="10%"><font face="Verdana, Arial, Helvetica, sans-serif" size="1" color="#636A39"><b>
      <a style="color: rgb(99,106,57)" href="mailto:%20pierino.esposti@gmail.com">e-mail</a></b></font></td>
    <td align="right" valign="middle" width="10%"><font face="Verdana, Arial, Helvetica, sans-serif" size="1" color="#636A39"><b>
      <a style="color: rgb(99,106,57)" href="../../index.html">portale</a></b></font></td>
    <td align="right" valign="middle" width="10%"><font face="Verdana, Arial, Helvetica, sans-serif" size="1" color="#636A39"><b><a style="color: rgb(99,106,57)" href="../../phpBB2/index.html">forum</a></b></font></td>
    <td align="right" valign="middle" width="15%"><font face="Verdana, Arial, Helvetica, sans-serif" size="1" color="#636A39"><b><a style="color: rgb(99,106,57)" href="../fiera.html">Fiera
      dei Giganti</a></b></font></td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="left" valign="top"><img src="../../colori/9CA75F.gif" width="100%" height="1"></td>
  </tr>
  <tr>
    <td align="left" valign="top">&#xA0;</td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="center" valign="top" width="20%" bgcolor="#D8E6B5">
      <p><br>
        <img src="simbol.jpg" width="129" height="123"><br>
        <br>
        <font face="Verdana, Arial, Helvetica, sans-serif" size="1">Sac. Enrico
        Villa<br><br>
        <b><font size="2">San Matroniano<br>
        nella leggenda<br>
        e nella storia</font></b><br>
        <br>
        Documenti e note critiche<br><br>
        Milano<br>
        Basilica dei SS. Apostoli<br>
        e Nazaro Maggiore<br>
        1942-XX</font></p>
    </td>
    <td align="left" valign="top" width="2%">&#xA0;</td>
    <td align="left" valign="top" width="75%">
      <p align="JUSTIFY"><font face="Verdana, Arial, Helvetica, sans-serif" size="1"><b>La
        tradizione</b><br>
        Galvano Fiamma fu il primo che raccolse e consacr&#xF2; la tradizione,
        mista a leggenda, del rinvenimento del Corpo dell&apos;eremita Matroniano de&apos;
        Boccardi ad opera del giovane Guglielmo pure della famiglia de&apos; Boccardi,
        e la deposizione fatta da Ambrogio presso l&apos;altare di santa Margherita
        nella Basilica da lui costruita e dedicata agli Apostoli.<br>
        Della leggenda do la versione stesa dal Latuada che non dubita affatto
        della traslazione compiuta da sant&apos;Ambrogio, anzi fa appello alla costante
        tradizione: &#x201C;la quale sussisteva vigorosa insino ne&apos; tempi di Gualvaneo
        Fiamma pi&#xF9; volte citato, che mentovando nella sua Cronaca Maggiore
        al capo 119 le Reliquie depositate dal mentovato Pastore in questa Basilica
        cos&#xEC; scrisse: &#x201D;Trov&#xF2; ancora il Corpo di san Matroniano
        Eremita de&apos; Boccardi in questa maniera. Era di quel tempo nella Citt&#xE0;
        di Milano un Nobil&apos;Uomo per nome Guglielmo de&apos; Boccardi, molto inclinato
        alla caccia degli uccelli, a cui disse santo Ambrogio inspirato da Divina
        rivelazione: Figliuol mio Guglielmo oggi mi darai parte della tua Caccia;
        la quale inchiesta fu di buona voglia accettata. In quel giorno nel Bosco
        al rilasciarsi dello Sparviere, i cani ed i cavalli rimasero immobili.
        In tal sito fece scavare la terra, e ritrov&#xF2; il Corpo di san Matroniano;
        e trasportandolo alla Citt&#xE0;, tutte le Campane suonarono da loro
        stesse, ed il Beato Ambrogio seppell&#xEC; quel Corpo santissimo nella
        Chiesa degli Apostoli, ossia di san Nazzaro nella Cappella di santa Margarita&#x201D;.<br>
        Fu certo molto generoso il Latuada fidandosi completamente del Fiamma.<br>
        Sant&apos;Ambrogio nei suoi scritti, il biografo di questi Paolino, gli storici
        e studiosi della figura e dell&apos;et&#xE0; di Ambrogio non mai alludono
        ad un eremita, santo, nominato Matroniano. Alludono bens&#xEC; al magnifico
        movimento, sviluppatosi in quel secolo IV di piena libert&#xE0; religiosa:
        il monachismo occidentale. La permanenza di san Martino a Milano, la testimonianza
        di sant&apos;Agostino che ammir&#xF2; la vita dei cenobiti raccolti in un
        Monastero fuori le mura sotto la cura di Ambrogio, confermano l&apos;esistenza
        e l&apos;influsso di bene irradiato sui barbari invasori dai consacrati alla
        solitudine.<br>
        Ascoltiamo Agostino: &#x201C;Persino a Milano esisteva un monastero pieno
        di pii fratelli, fuori delle mura, tenuto in vita da Ambrogio; e noi non
        si aveva sentore&#x201D;.<br>
        Di san Matroniano sappiamo che fu eremita: la leggenda aggiunge che ritrovarono
        il suo corpo, incorrotto, seppellito dagli Angioli, fra le mani una scritta:
        &#x201C;Vita eius&#x201D;.<br>
        Quale poi la sua vita? Nessuno lo sapr&#xE0;; eppure la sua santit&#xE0;
        &#xE8; certa, compie miracoli; dalla chiesa ottiene gli onori liturgici
        propri dei Santi. Non si richiede di pi&#xF9; perch&#xE8; il popolo
        fantasioso possa crearsi le gesta dell&apos;eremita santo.<br>
        E&apos; sintomatico che nel catalogo dei codici agiografici latini della Biblioteca
        Ambrosiana, compilato dai Bollandisti nel 1892, non si accenni a san Matroniano.<br>
        Comunque tre fatti stanno a base della tradizione:<br>
        l&apos;esistenza di un individuo che conducendo vita di anacoreta raggiunse
        il vertice della santit&#xE0;, si da divenire il tipo di quello stuolo
        di anacoreti che pullularono nei dintorni boscosi di Milano, e nel monastero
        fuori le mura;<br>
        gli onori liturgici a lui tributati dalla Chiesa e dal popolo;<br>
        la sepoltura nella Basilica degli Apostoli.<br>
        Questi tre fatti certi nella essenza e non nei dettagli, si prestarono
        ad essere coloriti da leggenda, dando origine a discussioni che si trascinano
        ancora.<br>
        Il primo fatto porter&#xE0; alla discussione circa il luogo della terrena
        dimora, palestra della sua santit&#xE0;.<br>
        V&apos;&#xE8; chi pensa alla regione boscosa fuori di Porta Romana vicino
        a Sesto Ulteriano. Carlo Massimo Rota in uno dei suoi ultimi scritti storici
        allude ad un villaggio nominato Maderniano, sito nel territorio dell&apos;attuale
        Comune di Sesto Ulteriano, villaggio scomparso intorno al 1200.<br>
        Suppone, il Rota: &#x201C;che il nome di Matroniano sia nato proprio sul
        luogo, che intorno al 1200 si fece deserto e che accolse il solitario
        eremita che a noi tramand&#xF2; il nome del paese distrutto con quello
        delle sue proprie virt&#xF9;&#x201D;.<br>
        La tesi del Rota non regge, nonostante la documentazione preziosissima
        che porta: san Matroniano visse molto innanzi al 1200.<br>
        I contatti della Basilica degli Apostoli con Sesto Ulteriano furono strettissimi:
        in pergamene del 1222 e 23 la Chiesa di S.Nazaro e il suo Capitolo sono
        nominati a proposito della Chiesa di S.Marziano in Sesto Ulteriano, sulla
        quale la Basilica esercitava l&apos;jus patronato per l&apos;elezione del parroco.
        Gli ottimi canonici di S.Nazaro vi debbono avere portato il culto di san
        Matroniano.<br>
        Comunque la qualifica di eremita fa pensare ad un luogo aspro e boscoso
        dei dintorni di Milano lungo le tortuose rive del fiume Lambro, e non
        &#xE8; possibile allontanarsi dalla direttrice costituita dalla via
        Romana, n&#xE9; si esclude che il santo abbia avuto contatti col monastero
        ricordato da sant&apos;Agostino, dove pu&#xF2; aver attinto le norme della
        vita monastica, che poi condurr&#xE0; in un eremo.<br>
        Il secondo fatto (gli onori liturgici) serv&#xEC; a circondarlo di avvenimenti
        in tutto simili a quelli attribuiti ai pi&#xF9; popolari santi anacoreti,
        cos&#xEC; santo Alessio.<br>
        Il terzo (la sepolture nella Basilica degli Apostoli accanto al corpo
        di Nazaro martire, storicamente rinvenuto &#x2013; in hortis=brolo &#x2013;
        e riposto da Ambrogio nella Basilica, a lui cara, accanto alle Reliquie
        degli Apostoli), fece nascere la leggenda, che quanto Ambrogio aveva antecedentemente
        compiuto per il corpo di Nazaro, lo aveva pure ripetuto per il corpo di
        Matroniano.<br>
        Pertanto si pu&#xF2; ritenere che la tradizione, fortemente colorita
        da leggenda, conduce ad affermare, sia l&apos;esistenza di Matroniano in un
        periodo che oscilla dal VI a VII secolo come si vedr&#xE0;, sia la santit&#xE0;
        raggiunta, e la definitiva sepoltura nella Basilica degli Apostoli.<br>
        Non parr&#xE0; ozioso chiederci ove era sito il monastero abitato dai
        monaci ricordati da sant&apos;Agostino, tanto pi&#xF9; che alcuni lo collocarono
        accanto alla distrutta chiesa di sant&apos;Agata, che sorgeva lungo la piazza
        di san Nazaro in Brolo di fianco alla canonica con l&apos;asse longitudinale
        parallelo a quello della Basilica degli Apostoli.<br>
        Il Latuada nel darci la descrizione della Chiesa di sant&apos;Agata afferma
        che: &#x201C;al lato sinistro della Basilica (degli Apostoli) su la medesima
        Piazza, e contigua alla Canonica &#xE8; posta un&apos;altra Chiesa col titolo
        di sant&apos;Agata Oratorio di Scuolari Disciplini&#x201D;, e dopo aver negata
        l&apos;affermazione del Castiglioni che la chiesa di sant&apos;Agata venne eretta
        prima della Basilica degli Apostoli ne adduce le prove: &#x201C;quando per
        prova contraria si sa, che in quel sito vi era il Brolio, ove poi Sant&apos;Ambrogio
        eresse il Templo, che, sussistendo allora tal Chiesa, sarebbe stato pi&#xF9;
        facilmente contrassegnato dagli antichi scrittori, coll&apos;additarlo vicino
        alla Chiesa di sant&apos;Agata; e tanto pi&#xF9; se fosse vero quanto altri
        soggiungono, che in quei tempi vi soggiornassero alcuni Religiosi, cosa
        che al solo nominarla viene riprovata dalle persone versate nell&apos;antichit&#xE0;;
        essendovi la sola testimonianza di santo Agostino, che erat Mediolani
        Monasterium plenum bonis Fratribus extra Urbis Mediolani su Ambrosio nutritore,
        et non noveramus etc., ma chi pu&#xF2; dedurre che fosse in questo luogo,
        a parlare rigorosamente n&#xE9; del tutto dentro, n&#xE9; del tutto
        fuori della Citt&#xE0;, perch&#xE8; posto tra le Mura, e la porta
        del Fossato, come pi&#xF9; volte si &#xE8; detto?<br>
        Sopra l&apos;addotto testo di santo Agostino non si sono sin&apos;ora accordati
        i moderni scrittori; n&#xE9; mai alcuno di essi, per quanto sappiamo,
        ha n&#xE9; pure sognato, che l&apos;accennato Monastero fosse in questo sito,
        che facilmente poteva essere noto ad Agostino, onde non avrebbe con verit&#xE0;
        scritto di non averlo saputo: et non noveramus; essendo cos&#xEC; vicino
        ad una basilica fondata da Ambrogio, e frequentata tanto da&apos; milanesi
        in que&apos; primi tempi della di lei fondazione; per conseguenza in luogo
        di doverne avere certezza ancora Agostino&#x201D;.<br>
        All&apos;esistenza della chiesa di sant&apos;Agata ai tempi di Ambrogio non si deve
        certo prestar fede , cade quindi anche quanto sostennero quegli &#x201C;altri&#x201D;
        ricordati dal Latuada. Chi sono e su quali fonti si basavano non &#xE8;
        dato sapere.<br>
        Se in un primo tempo pu&#xF2; sembrare allettante, per spiegare la sepoltura
        di Matroniano eremita nella Basilica degli Apostoli, tosto per&#xF2;
        se ne vede la falsit&#xE0;.<br>
        Innanzi tutto la zona ove sorse la Basilica non era boscosa poich&#xE9;
        era zona cemeteriale, poi come mai i monaci non seppellirono un loro santo
        nella propria chiesa, quella di sant&apos;Agata?<br>
        Se gli scrittori contemporanei del Latuada non sciolsero la questione
        dell&apos;ubicazione del monastero ricordato da sant&apos;Agostino, neanche i nostri
        contemporanei sciolsero ogni dubbio.<br>
        Ci fu il Turazza che dopo un attento esame arriva a queste conclusioni:
        &#x201C;1&#xB0; che nel 357 san Martino introduceva in Milano la professione
        monastica fra gli eremiti che gi&#xE0; vivevano in solitudine nelle
        vicinanze della citt&#xE0;; 2&#xB0; che il luogo di questa adunanza non
        pu&#xF2; essere se non quello che lungo i secoli e fino a noi si chiama
        ad Nemus, quasi il bosco sacro dei cristiani; 3&#xB0; che ai tempi di s.
        Ambrogio e di s.Agostino, cio&#xE8; oltre trent&apos;anni dopo l&apos;erezione,
        vi aveva questo solo monastero, del quale aveva cura s.Ambrogio stesso&#x201D;.<br>
        Il Turazza sostiene che il monastero fosse stato annesso alla chiesa di
        sant&apos;Ambrogio ad Nemus; mancano tuttavia documenti convincenti.</font></p>
    </td>
    <td align="left" valign="top" width="2%">&#xA0;</td>
    <td align="left" valign="top" width="1%" bgcolor="#D8E6B5">&#xA0;</td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="left" valign="top">
      <p><font face="Verdana, Arial, Helvetica, sans-serif" size="-7" color="#F1F6E4">o</font></p>
    </td>
  </tr>
  <tr>
    <td align="left" valign="top"><img src="../../colori/9CA75F.gif" width="100%" height="1"></td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" border="0"></a><br>
  <font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../../index.html" style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:daniele.esposti@gmail.com" style="color: rgb(0,0,255)"><font color="#0000FF">pierino.esposti@gmail.com</font></a></font></p>
</body>

</html>
