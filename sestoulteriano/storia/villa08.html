<html>
<head>
<meta name="GENERATOR" content="Microsoft FrontPage 3.0">
<title>Sesto Ulteriano - San Matroniano nella leggenda e nella storia</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#F1F6E4">
<table width="100%" border="0" cellspacing="0" cellpadding="0">
  <tr>
    <td align="left" valign="top" width="50%"><img src="../image/sestologopp.jpg" width="247" height="59"></td>
    <td align="right" valign="middle" width="50%">
      <p><font face="Verdana, Arial, Helvetica, sans-serif" size="3" color="#636A39"><b>San
        Matroniano<br>
        nella leggenda e nella storia</b></font></p>
    </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="left" valign="top"><img src="../../colori/9CA75F.gif" width="100%" height="1"></td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="right" valign="middle" width="45%">&#xA0;</td>
    <td align="right" valign="middle" width="10%"><font face="Verdana, Arial, Helvetica, sans-serif" size="1" color="#636A39"><b>
      <a style="color: rgb(99,106,57)" href="../index.html">home</a></b></font></td>
    <td align="right" valign="middle" width="10%"><font face="Verdana, Arial, Helvetica, sans-serif" size="1" color="#636A39"><b>
      <a style="color: rgb(99,106,57)" href="mailto:%20pierino.esposti@gmail.com">e-mail</a></b></font></td>
    <td align="right" valign="middle" width="10%"><font face="Verdana, Arial, Helvetica, sans-serif" size="1" color="#636A39"><b>
      <a style="color: rgb(99,106,57)" href="../../index.html">portale</a></b></font></td>
    <td align="right" valign="middle" width="10%"><font face="Verdana, Arial, Helvetica, sans-serif" size="1" color="#636A39"><b><a style="color: rgb(99,106,57)" href="../../phpBB2/index.html">forum</a></b></font></td>
    <td align="right" valign="middle" width="15%"><font face="Verdana, Arial, Helvetica, sans-serif" size="1" color="#636A39"><b><a style="color: rgb(99,106,57)" href="../fiera.html">Fiera
      dei Giganti</a></b></font></td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="left" valign="top"><img src="../../colori/9CA75F.gif" width="100%" height="1"></td>
  </tr>
  <tr>
    <td align="left" valign="top">&#xA0;</td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="center" valign="top" width="20%" bgcolor="#D8E6B5">
      <p><br>
        <img src="simbol.jpg" width="129" height="123"><br>
        <br>
        <font face="Verdana, Arial, Helvetica, sans-serif" size="1">Sac. Enrico
        Villa<br><br>
        <b><font size="2">San Matroniano<br>
        nella leggenda<br>
        e nella storia</font></b><br>
        <br>
        Documenti e note critiche<br><br>
        Milano<br>
        Basilica dei SS. Apostoli<br>
        e Nazaro Maggiore<br>
        1942-XX</font></p>
    </td>
    <td align="left" valign="top" width="2%">&#xA0;</td>
    <td align="left" valign="top" width="75%">
      <p align="JUSTIFY"><font face="Verdana, Arial, Helvetica, sans-serif" size="1"><b>La
        Basilica Apostolorum</b><br>
        Il 30 marzo dell&apos;anno 1075 Milano subisce un violento incendio, che dal
        centro si propag&#xF2; sino alle Basiliche extramurane; tra queste la
        Basilica degli Apostoli.<br>
        I pi&#xF9; pensano, per il consueto sentito dire, che l&apos;attuale organismo
        architettonico appartiene alla ricostruzione eseguita dopo l&apos;incendio
        del 1075.<br>
        La Basilica degli Apostoli ebbe s&#xEC; molti studiosi ma tale fu lo
        scempio a cui fu soggetta nel corso dei secoli, che a stento l&apos;attuale
        organismo rivela l&apos;epoca di sua origine, e nessuno sino ad ora os&#xF2;
        pronunciarsi.<br>
        Ambrogio, il romano colto, dovette ammirare la grandiosa mole della Basilica
        Vetus, costruzione imperiale eretta a trionfo del cristianesimo dopo l&apos;editto
        di Milano del 313. Ma Ambrogio edotto dagli incresciosi fatti del 378,
        quando gli Ariani occuparono una basilica, per altro non fidandosi dell&apos;agire
        ambiguo degli imperatori, desider&#xF2; certo di erigere una basilica
        sulla quale vantare paternit&#xE0;; Satiro e Marcellina lo incoraggiarono
        e l&apos;aiutarono.<br>
        Oltre agli scritti, ai sermoni in difesa della fede. Ambrogio voleva innalzare
        un baluardo che testimoniasse il credo del suo popolo; l&apos;Apostolejon della
        Chiesa Milanese.<br>
        Ambrogio, lo pensiamo in cerca di una porzione di terra, sacra, degna
        quindi di sostenere il tempio dedicato ai Banditori dell&apos;Evangelo.<br>
        Fuori le mura di Massimiano all&apos;inizio della via che conduceva a Roma,
        percorsa da mura imponenti, che studiosi stanno delineando, si estendeva
        una vasta zona cemeteriale pagana e poi cristiana.<br>
        Ambrogio sapeva che quivi vennero sepolti dei vescovi e non pochi Martiri
        Milanesi dei primi tre secoli di vita cristiana.<br>
        Due di queste tombe caratteristiche, con spoglie umane riconosciute di
        martiri e che veneriamo dietro decreto pontificio sotto i nomi di Venusto
        e Niceto, vennero trovate il 1 aprile 1845 nei pressi della canonica ed
        altre nel 1842 accanto all&apos;ormai distrutta chiesa di sant&apos;Agata.<br>
        Sul ritrovamento di queste tombe non v&apos;&#xE8; a dubitare, e se fondatamente
        rimane incerta la qualifica di martire &#xE8; pure probabile che si
        tratta di tombe di cristiani del II e III sec. d.Chr., secoli di martirio.<br>
        Sar&#xE0; un fantasticare, ma &#xE8; umano il pensare Ambrogio in
        procinto di portarsi nell&apos;Illiria, ad Aquilea, e Roma per difendere il
        credo cattolico, in devota preghiera chino sulla tomba dei martiri, e
        ritornando alla sua citt&#xE0; deporre sulle medesime la preghiera di
        ringraziamento e tracciare il perimetro della Basilica degli Apostoli;
        a forma di croce con al centro l&apos;altare, non si cur&#xF2; dell&apos;orientamento,
        poich&#xE9; volle che la Basilica fosse innestata a quelle mura preesistenti,
        che fiancheggiavano l&apos;inizio della via Romana.<br>
        La relazione che intercorre tra la Basilica e le tombe preesistenti non
        &#xE8; casuale; auguriamoci che presto i promotori e studiosi della
        Forma Urbis di Milano possano farci conoscere le loro preziose indagini.<br>
        L&apos;estate del 382 Ambrogio &#xE8; di nuovo a Roma per un nuovo Concilio
        in difesa dell&apos;ortodossia, di ritorno porta seco un pegno sacro, alcune
        Reliquie degli Apostoli o meglio dei veli brandea ottenute da papa Damaso.
        Le deporr&#xE0; racchiuse in una preziosa ed artistica custodia, sotto
        l&apos;altare della basilica di Porta Romana, oramai ultimata, compiendo la
        solenne dedicazione, conclusione di dieci anni di lotta contro l&apos;Arianesimo
        ed a cantico di vittoria.<br>
        Non a caso ricordo che nell&apos;anno 382, come qualcuno sostiene, si compil&#xF2;
        quella formula di fede cattolica, nota sotto la denominazione di Simbolo
        Atanasiano.<br>
        I documenti che riguardano la Basilica dalle sue origini al mille scarseggiano
        e per lo pi&#xF9; sono incompleti, scarse e confuse pure le notizie
        tramandate dalla tradizione. Si nutre speranza che nel periodo del restauro
        gli scavi condurranno a nuove conclusioni e ad impensati accertamenti.<br>
        La vicenda che sempre colp&#xEC; la fantasia degli storici e studiosi
        della Basilica, s&#xEC; da costituire una pietra angolare, fu certo
        l&apos;incendio del 1075.<br>
        Sarebbe azzardato il negare che la distruzione, per buona parte, della
        costruzione di Ambrogio non sia dovuta ad un incendio, infatti ad ogni
        sondaggio del sottosuolo elementi chiari mostrano la deleteria azione
        del fuoco.<br>
        Dell&apos;incendio del 1075 e di precedenti furono facile preda le coperture
        in legno, vilia tecta le chiama Ennodio, mentre le mura perimetrali ed
        i pilastri centrali rimasero pi&#xF9; o meno deturpati.<br>
        Su di questi ruderi irrobustiti, si innest&#xF2; la Basilica romanica.<br>
        Invero osservando l&apos;ampia cupola, corona posta all&apos;incrocio dei due assi,
        male si legano i quattro pilastri di sostegno col romanico tiburio.<br>
        Dopo le deturpazioni del Pestagalli, compiute all&apos;inizio del secolo scorso,
        la struttura romana dei pilastri &#xE8; ancora pi&#xF9; manifesta.<br>
        Nel deleterio incendio il sepolcro di Matroniano sub&#xEC; danni? E
        nella rifatta Basilica venne posto altrove?<br>
        Non esistono documenti od indizi che diano una risposta; si &#xE8; pertanto
        indotti a supporre che lo si lasci&#xF2; in uno angulo.</font></p>
    </td>
    <td align="left" valign="top" width="2%">&#xA0;</td>
    <td align="left" valign="top" width="1%" bgcolor="#D8E6B5">&#xA0;</td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="left" valign="top">
      <p><font face="Verdana, Arial, Helvetica, sans-serif" size="-7" color="#F1F6E4">o</font></p>
    </td>
  </tr>
  <tr>
    <td align="left" valign="top"><img src="../../colori/9CA75F.gif" width="100%" height="1"></td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" border="0"></a><br>
  <font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../../index.html" style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:daniele.esposti@gmail.com" style="color: rgb(0,0,255)"><font color="#0000FF">pierino.esposti@gmail.com</font></a></font></p>
</body>

</html>
