<html>
<head>
<meta name="GENERATOR" content="Microsoft FrontPage 3.0">
<title>Sesto Ulteriano - San Matroniano nella leggenda e nella storia</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#F1F6E4">
<table width="100%" border="0" cellspacing="0" cellpadding="0">
  <tr>
    <td align="left" valign="top" width="50%"><img src="../image/sestologopp.jpg" width="247" height="59"></td>
    <td align="right" valign="middle" width="50%">
      <p><font face="Verdana, Arial, Helvetica, sans-serif" size="3" color="#636A39"><b>San
        Matroniano<br>
        nella leggenda e nella storia</b></font></p>
    </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="left" valign="top"><img src="../../colori/9CA75F.gif" width="100%" height="1"></td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="right" valign="middle" width="45%">&#xA0;</td>
    <td align="right" valign="middle" width="10%"><font face="Verdana, Arial, Helvetica, sans-serif" size="1" color="#636A39"><b>
      <a style="color: rgb(99,106,57)" href="../index.html">home</a></b></font></td>
    <td align="right" valign="middle" width="10%"><font face="Verdana, Arial, Helvetica, sans-serif" size="1" color="#636A39"><b>
      <a style="color: rgb(99,106,57)" href="mailto:%20pierino.esposti@gmail.com">e-mail</a></b></font></td>
    <td align="right" valign="middle" width="10%"><font face="Verdana, Arial, Helvetica, sans-serif" size="1" color="#636A39"><b>
      <a style="color: rgb(99,106,57)" href="../../index.html">portale</a></b></font></td>
    <td align="right" valign="middle" width="10%"><font face="Verdana, Arial, Helvetica, sans-serif" size="1" color="#636A39"><b><a style="color: rgb(99,106,57)" href="../../phpBB2/index.html">forum</a></b></font></td>
    <td align="right" valign="middle" width="15%"><font face="Verdana, Arial, Helvetica, sans-serif" size="1" color="#636A39"><b><a style="color: rgb(99,106,57)" href="../fiera.html">Fiera
      dei Giganti</a></b></font></td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="left" valign="top"><img src="../../colori/9CA75F.gif" width="100%" height="1"></td>
  </tr>
  <tr>
    <td align="left" valign="top">&#xA0;</td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="center" valign="top" width="20%" bgcolor="#D8E6B5">
      <p><br>
        <img src="simbol.jpg" width="129" height="123"><br>
        <br>
        <font face="Verdana, Arial, Helvetica, sans-serif" size="1">Sac. Enrico
        Villa<br><br>
        <b><font size="2">San Matroniano<br>
        nella leggenda<br>
        e nella storia</font></b><br>
        <br>
        Documenti e note critiche<br><br>
        Milano<br>
        Basilica dei SS. Apostoli<br>
        e Nazaro Maggiore<br>
        1942-XX</font></p>
    </td>
    <td align="left" valign="top" width="2%">&#xA0;</td>
    <td align="left" valign="top" width="75%">
      <p align="JUSTIFY"> <font face="Verdana, Arial, Helvetica, sans-serif" size="1"><b>Gli
        affresci Perantiquis descritti dal Puricelli.</b><br>
        La &quot;Dissertatio Nazariana&quot;, opera stesa dal Puricelli ed edita
        nell&apos;anno 1656, offre un contributo notevole descrivendo gli affreschi
        della cappella.<br>
        &quot;Nella stessa chiesa dei ss. Apostoli e s. Nazaro nel lato della
        Cappella Maggiore a destra di chi entra vi &#xE8; la Cappella sulla
        parete della quale si pu&#xF2; ammirare in pi&#xF9; che antichi dipinti
        la vita di Matroniano, come anche vi riposa il Corpo nell&apos;altare.<br>
        Due sono i gruppi di queste pitture; il superiore dei quali ha sette quadri
        dipinti sulla parete con brevi iscrizioni rispettive, l&apos;inferiore ne ha
        in vista solo sei, perch&#xE8; sono tre per parte divisi da una tavola
        di legno finemente dipinta, staccata dalla parete e collocata nel mezzo
        dell&apos;altare. Alcune poi di queste brevi iscrizioni - e precisamente la
        seconda, la terza e la quarta scomparvero per vecchiaia o per altro accidente
        - ma si pu&#xF2; tuttavia indovinare quali fossero dalle stesse pitture.
        Inoltre le stesse tavole e le relative iscrizioni nell&apos;anno del Signore
        1619 furono ripetute sul coro di Sant&apos;Ambrogio ad Nemus e anche oggi vi
        si distinguono ottimamente&quot;.<br>
        Dunque si tratta di affreschi distribuiti in quadri; sette nell&apos;ordine
        superiore e sei nell&apos;ordine inferiore, questi ultimi divisi, tre per parte,
        da una tavole di legno, collocata nel mezzo dell&apos;altare. La tavola - l&apos;Icona
        - che dal Puricelli &#xE8; giudicata finemente lavorata, dovette nascondere
        il settimo quadro dell&apos;ordine inferiore in simmetria coi sette dell&apos;ordine
        superiore.<br>
        Il grazioso affresco colla preziosa Madonnina, l&apos;ingenuo Ges&#xF9; Bambino
        ed il santo Eremita estatico, sito sulla parete di sinistra per chi entra
        nella Basilica dalla Trivulzia a fianco della statua di san Pietro &#xE8;
        il quadro mancante dell&apos;ordine inferiore di sei quadri a compiere l&apos;eguale
        con l&apos;ordine superiore di sette quadri e doveva costituire il centro di
        tutto il ciclo. La conferma sicura, oltre all&apos;iscrizione postavi sopra
        che ancora oggi si legge. &#xC8; data da parecchi documenti, concordi
        nel dirci che l&apos;affesco vi fu trasportato dalla cappella di san Matroniano,
        ove costituiva l&apos;Icona.<br>
        Carlo Torre, canonico della Basilica degli Apostoli, in &quot;Ritratto
        di Milano&quot; edito l&apos;anno 1714, a mezzo secolo del trasporto, scrisse:
        &quot;La Cappelletta sita sotto l&apos;Organo (che allora era sopra l&apos;attuale
        Cappella di san Pietro) entro ferrati Cancelli, in cui vedesi dipinta
        la Vergine con l&apos;Eremita san Matroniano fu eretta l&apos;anno 1653, tal pittura
        trovossi sotto l&apos;altare della Cappella Vecchia di san Matroniano nella
        parete incognita ad ogni sguardo, a trasportarla quivi tagliossi la muraglia
        e inestossi in questo sito nel modo che voi vedetela, tiensi da&apos; Cittadini
        nostri in grande venerazione&quot;.<br>
        Non dubito che questa Madonnina affrescata su muro in curva va annoverata
        al ciclo descritto dal Puricelli; guardandola attentamente si riscontra
        finezza e sentita ingenuit&#xE0;, caratteristiche delle pitture del
        sec. XIV, il &quot;perantiquis&quot; espresso nel 1656 &#xE8; la riprova.<br>
        Il Puricelli poi d&#xE0; anche le iscrizioni poste quali didascalia
        ad ogni quadro: &quot;La prima iscrizione dipinta sopra il primo quadro
        - e lo stesso avviene anche per le altre - suona cos&#xEC;: QUESTA E&apos;
        LA NASCITA DI MATRONIANO.<br>
        La II: DAI GENITORI E&apos; CONSACRATO A DIO.<br>
        La III: SEMINA LA PAROLA DI DIO ISPIRATO DALLO SPIRITO SANTO.<br>
        Il Santo &#xE8; gi&#xE0; in piena maturit&#xE0;, indossa abito religioso
        di colore ferrigno (tan&#xE8;) e dal pulpito parla a due re, a un Cardinale,
        a un Vescovo ed a molti altri; in questo quadro tiene sulla spalla sinistra
        una colomba che gli parla all&apos;orecchio.<br>
        La IV: CON LA GUIDA DI UN ANGELO AFFRONTA LA SOLITUDINE.<br>
        La V: DALLO STESSO ANGELO E&apos; NUTRITO CON PANE CELESTE.<br>
        Ma il dipinto rappresenta Dio che dall&apos;alto benedice Matroniano e poco
        pi&#xF9; in basso l&apos;Angelo tiene in bianco lino i suoi candidissimi
        pani degni di tale donatore e li porge a lui (Matroniano).<br>
        La VI: RICEVE IL ACRAMENTO DEL SIGNORE SEMPRE DALLO STESSO ANGELO.<br>
        Anche qui &#xE8; dipinto il Signore che benedice dal pi&#xF9; alto
        dei celi: nel centro poi l&apos;Angelo con la destra offre a Matroniano l&apos;ostia,
        con la sinistra il calice, due angeli stanno uno per parte con torcie
        accese per venerare os&#xEC; grande Sacramento.<br>
        La VII: COLPITO DA MORTE PREMATURE E&apos; SEPOLTO DAGLI ANGELI.<br>
        Qui invece un Angelo in alto presenta a Dio rimuneratore l&apos;anima di Matroniano,
        un altro alla testa del defunto, altri due ai fianchi e altrettanti ai
        piedi sostengono in alto la salma quasi per portarla alla fossa, e ai
        lati di questa fossa stanno due cani quasi per scavarla coi piedi anteriori.<br>
        Lo stesso Matroniano invece con la mano destra tiene un fascicolo di carta
        stretta al petto e che porta esteriormente questa scritta: &quot;Sua vita&quot;.
        Perci&#xF2; &#xE8; facile intendersi che tale vita di lui non sia
        stata scritta da altri che dagli Angeli.<br>
        La VIII: GUGLIEMO BOCCARDO E&apos; BENEDETTO DA SANT&apos;AMBROGIO.<br>
        La IX: LO STESSO SI MERAVIGLIA ASSAI PER IL LATRARE DEI CANI.<br>
        La X: NEL 364 E&apos; RITROVATO IL CORPO DI MATRONIANO.<br>
        E anche questo (il corpo) ha il fascicolo sovrapposto al petto e con la
        scritta &quot;Vita di San Matroniano&quot; e fu poscia trasportato e sepolto
        nel tumolo con lo stesso fascicolo.<br>
        La XI: E&apos; POSTO SOPRA IL FERETRO.<br>
        La XII: E&apos; TRASPORTATO DA SANT&apos;AMBROGIO E DAL CLERO.<br>
        Qui si vedono molti Cardinali della Chiesa Ambrosiana vestiti con gli
        abiti proprii di colore purpureo.<br>
        La XIII: DALLO STESSO - SANT&apos;AMBROGIO - E&apos; SEPOLTO IN SAN NAZARO&quot;.<br>
        Come ognuno vede queste didascalie rispecchiano la legenda, ma a base
        della legenda sta quanto la tradizione trasmise di generazione in generazione.<br>
        Pertanto dai documenti sin&apos;ora esposti, dalle didascalie, dall&apos;attenta
        e minuta descrizione dei tredici quadri stesa dal Puricelli si pu&#xF2;
        dedurre a grandi tratti la vita del santo Eremita.<br>
        Sin dalla sua giovinezza, Matroniano si fa araldo della parola di Dio
        diffondendo il Vangelo; mosso dallo Spirito Santo si porta in un eremo
        nei dintorni di Milano per condurvi una vita di completa abnegazione e
        di preghiera.<br>
        La regola e l&apos;obbedienza l&apos;attinger&#xE0; da quel monastero sorto sin
        dal IV sec. In Milano, ov&apos;erano quei buoni fratelli che sant&apos;Agostino,
        come si &#xE8; visto, ricorda con ammirazione.<br>
        La fama di bont&#xE0; del giovane eremita fa s&#xEC; che al suo eremo
        corrano, non solo il popolo sempre disposto a chiedere aiuti e benedizioni
        per le non poche afflizioni che sempre lo accompagnano, ma anche principi
        e re, sacerdoti e vescovi.<br>
        Infatti nel terzo quadro l&apos;anonimo pittore dipinse il santo in atto di
        parlare a re ed a ecclesiastici e vi pose sulla spalla sinistra una colomba,
        che sussurra al suo orecchio.<br>
        La vita che un anacoreta conduce nel proprio eremo rimane ignota, lo sguardo
        degli uomini non vi penetra, lo possono per&#xF2; gli Angeli, ed ecco
        allora la leggenda che gli Angeli gli recheranno il cibo materiale ed
        il cibo soprannaturale: il pane e l&apos;Eucarestia.<br>
        Gli Angeli stessi penseranno ad assisterlo nel momento della morte ed
        a seppellirlo.<br>
        In un periodo di disorientamento creatosi in Italia per l&apos;invasione di
        barbari pagani ed eretici dopo lo sfacelo del corrotto impero romano,
        l&apos;influsso di bene irradiato da un uomo santo, doveva essere immenso;
        infatti i monaci dei secoli V, VI, VII, VIII influirono non poco sulla
        vita politica, civile e religiosa dei loro contemporanei.<br>
        Tra questi monaci va pure collocato il giovane Matroniano. Pi&#xF9;
        volte ho ripetuto la qualifica di &quot;giovane&quot; il perch&#xE8;
        lo spiega la VII didascalia: &quot;Morte praeventus ab angel sepelitur&quot;
        (colpito da premature morte), quindi non ebbe vita luna.<br>
        Il feretro di un santo, anche se eremita, non pu&#xF2; rimanere negletto,
        diverr&#xE0; tosto oggetto di venerazione da parte del popolo e allorquando
        nella Chiesa si introdurr&#xE0; il culto liturgico anche ai confessori,
        il nome di Matroniano verr&#xE0; inserito nel catalogo dei Santi canonicamente
        riconosciuti. Ambrogio che comp&#xEC; la traslazione delle Reliquie
        degli Apostoli e di san Nazaro martire, diverr&#xE0; col giovane Guglielomo
        de&apos; Boccardi il principale protagonista del ritrovamento, le campane della
        vicina citt&#xE0; suoneranno a distesa non mosse da alcuno ed il corpo
        di Matroniano trover&#xE0; sepoltura in una delle basiliche pi&#xF9;
        vetuste della Chiesa milanese: la Basilica degli Apostoli.<br>
        Il pio Romeo (autore dell&apos;Itinerario, sec. VIII) che accompagn&#xF2;
        l&apos;arcivescovo Arnone di Salisburgo a Roma, di passaggio a Milano si porta
        a visitare i Corpi Santi nelle varie basiliche e non dimentica di venerare
        anche san Matroniano.<br>
        Ogni anno ai 14 del mese di dicembre, come riferisce il Beroldo pi&#xF9;
        volte citato, il Capitolo Metropolitano compir&#xE0; la stazione all&apos;altare
        di san Matroniano in san Nazaro e si distribuiranno danari e doni ai vecchioni
        ed ai fanciulli della scuola di canto.<br>
        I testi delle &quot;Litanie Triduane&quot; proprie della Basilica degli
        Apostoli conservati in codici del sec. XI, hanno l&apos;invocazione a san Matroniano;
        il culto al Santo non si limita alla sola Basilica va diffondendosi, pur
        rimanendo in una cerchia molto riservata.<br>
        Il Capitolo di san Nazaro possedeva dei fondi a Sesto Ulteriano, quivi
        eriger&#xE0; una chiesetta, recentemente restaurata, ed in questo laborioso
        borgo ancora oggi san Matroniano &#xE8; onorato ogni anno con solenni
        cerimonie.<br>
        I monaci del cenobio di sant&apos;Ambrogio ad Nemus vedono in Matroniano un
        loro protettore e nel 1619 faranno dipingere, lungo le pareti del profondo
        coso, la vita dell&apos;Eremita copiando pedissequamente le didascalie ed i
        quadri esistenti, nella cappella in san Nazaro, fatto che indusse parecchi
        a credere che Matroniano condusse parte della sua vita terrena in questo
        cenobio.<br>
        Non esistono argomenti che lo inducono; solo la piet&#xE0; dei monaci
        volle che il coro cos&#xEC; affrescato ricordasse loro la vita austera
        e santa di un cenobita, che allora godeva venerazione popolarissima.<br>
        N&#xE9; si pu&#xF2; per altro escludere che l&apos;eremita Matroniano abbia
        avuto dei contatti col cenobio di sant&apos;Ambrogio ad Nemus, anzi vi pu&#xF2;
        aver attinto la regola monastica da condurre nell&apos;eremo.<br>
        Queste pitture del 1619, oggigiorno un poco trascurate, artisticamente
        non hanno un rilevante valore, confrontandole colla Madonnina rimastaci
        balza istantanea la loro inferiorit&#xE0;.</font></p>
    </td>
    <td align="left" valign="top" width="2%">&#xA0;</td>
    <td align="left" valign="top" width="1%" bgcolor="#D8E6B5">&#xA0;</td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="left" valign="top">
      <p><font face="Verdana, Arial, Helvetica, sans-serif" size="-7" color="#F1F6E4">o</font></p>
    </td>
  </tr>
  <tr>
    <td align="left" valign="top"><img src="../../colori/9CA75F.gif" width="100%" height="1"></td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" border="0"></a><br>
  <font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../../index.html" style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:pierino.esposti@gmail.com" style="color: rgb(0,0,255)"><font color="#0000FF">pierino.esposti@gmail.com</font></a></font></p>
</body>

</html>
