<html>
<head>
<meta name="GENERATOR" content="Microsoft FrontPage 3.0">
<title>Sesto Ulteriano - San Matroniano nella leggenda e nella storia</title>
<style type="text/css">

A:link, A:visited { text-decoration: none; color:#0000ff }

A:hover { text-decoration: underline }

</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#F1F6E4">
<table width="100%" border="0" cellspacing="0" cellpadding="0">
  <tr>
    <td align="left" valign="top" width="50%"><img src="../image/sestologopp.jpg" width="247" height="59"></td>
    <td align="right" valign="middle" width="50%">
      <p><font face="Verdana, Arial, Helvetica, sans-serif" size="3" color="#636A39"><b>San
        Matroniano<br>
        nella leggenda e nella storia</b></font></p>
    </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="left" valign="top"><img src="../../colori/9CA75F.gif" width="100%" height="1"></td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="right" valign="middle" width="45%">&#xA0;</td>
    <td align="right" valign="middle" width="10%"><font face="Verdana, Arial, Helvetica, sans-serif" size="1" color="#636A39"><b>
      <a style="color: rgb(99,106,57)" href="../index.html">home</a></b></font></td>
    <td align="right" valign="middle" width="10%"><font face="Verdana, Arial, Helvetica, sans-serif" size="1" color="#636A39"><b>
      <a style="color: rgb(99,106,57)" href="mailto:%20pierino.esposti@gmail.com">e-mail</a></b></font></td>
    <td align="right" valign="middle" width="10%"><font face="Verdana, Arial, Helvetica, sans-serif" size="1" color="#636A39"><b>
      <a style="color: rgb(99,106,57)" href="../../index.html">portale</a></b></font></td>
    <td align="right" valign="middle" width="10%"><font face="Verdana, Arial, Helvetica, sans-serif" size="1" color="#636A39"><b><a style="color: rgb(99,106,57)" href="../../phpBB2/index.html">forum</a></b></font></td>
    <td align="right" valign="middle" width="15%"><font face="Verdana, Arial, Helvetica, sans-serif" size="1" color="#636A39"><b><a style="color: rgb(99,106,57)" href="../fiera.html">Fiera
      dei Giganti</a></b></font></td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="left" valign="top"><img src="../../colori/9CA75F.gif" width="100%" height="1"></td>
  </tr>
  <tr>
    <td align="left" valign="top">&#xA0;</td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="center" valign="top" width="20%" bgcolor="#D8E6B5">
      <p><br>
        <img src="simbol.jpg" width="129" height="123"><br>
        <br>
        <font face="Verdana, Arial, Helvetica, sans-serif" size="1">Sac. Enrico
        Villa<br><br>
        <b><font size="2">San Matroniano<br>
        nella leggenda<br>
        e nella storia</font></b><br>
        <br>
        Documenti e note critiche<br><br>
        Milano<br>
        Basilica dei SS. Apostoli<br>
        e Nazaro Maggiore<br>
        1942-XX</font></p>
    </td>
    <td align="left" valign="top" width="2%">&#xA0;</td>
    <td align="left" valign="top" width="75%">
      <p align="JUSTIFY"> <font face="Verdana, Arial, Helvetica, sans-serif" size="1"><b>La
        cappella di san Lino</b><br>
        Nella &quot;Chronica Archiepiscopi Mediolanensis&quot; scritta nel 1318,
        si legge dell&apos;Arciv. Arderico - eletto nel 936 - che fece costruire la
        cappella di san Lino nella chiesa di san Nazaro, nella quale cappella
        fu sepolto.<br>
        &quot;Costui fece costruire la Cappella di S.Andrea Apostolo presso il
        muro rotto e la cappella di S.Lino nella chiesa di san Nazaro nella quale
        fu sepolto&quot;.<br>
        Il parrocchiano pi&#xF9; assiduo della Basilica non saprebbe indicarci
        dove sia o fosse stata.<br>
        Arderico deve averla costruita dietro la cappella di san Matroniano a
        fianco dell&apos;Altare Maggiore.<br>
        Nella Visita del 25 luglio 1567 si indica come dall&apos;Altare Maggiore attraverso
        ad una porta si passava: &quot;In una certa cappella molto oscura, cos&#xEC;
        da sembrare pi&#xF9; un passaggio che una cappella. In questa cappella
        vi &#xE8; un altarino sotto l&apos;invocazione di San Lino&quot;.<br>
        Una porta, continua la descrizione, metteva in comunicazione la cappella
        con un porticato della canonica. Non basta l&apos;averla umiliata s&#xEC;
        da paragonarla ad un passaggio, la parte superiore serv&#xEC; per collocarvi
        i mantici dell&apos;organo posto nell&apos;ampia parete del lato dell&apos;Epistola dell&apos;Altare
        maggiore.<br>
        Il canonico Carlo Torre, in Ritratto di Milano nel tentativo di dimostrare
        che la Basilica nello stato che egli la contemplava, siamo nel 1714, non
        apparteneva alla costruzione voluta da Ambrogio ma: &quot;essere stata
        eretta ne&apos; tempi delle perdute buone Arte&quot;, cio&#xE8; nel periodo
        romanico, ricorre alla cappella di san Lino eretta nel 940, architettonicamente
        simile per il gioco della volta, delle sagome e decorazioni alla Basilica,
        per dimostrare che la Basilica, come egli la contemplava, non poteva essere
        del periodo di sant&apos;Ambrogio.<br>
        &quot;E se ne volete una veridica prova considerate entro del Verone,
        che apre il passo dal Coro alla Calonica (canonica) la piccola Cappella
        del manco lato situata, che fu da Orderico Cotta Arciv. Nostro fatta edificare
        l&apos;anno 940, ad onore di San Lino Papa, ch&apos;ella trovasi sulla stessa architettura
        della Chiesa con rozzi scarpellati marmi a figure; conchiudere adunque,
        non poter essere quella stessa che fece Sant&apos;Ambrogio edificare&quot;.<br>
        Ma a noi non resta che rimpiangere i rozzi scarpelati marmi a figure.<br>
        Una ordinanza di san Carlo, l&apos;VIII, emessa il 1569, d&#xE0; il colpo
        di grazia: &quot;Si levi l&apos;altare di San Lino, il titolo del quale con
        suoi emolumenti e obblighi sin adesso, se trasferiscano ex nunc alla suddetta
        Cappella Maggiore. La cappella di detto altare se imbianchi e resti solo
        per transito&quot;.<br>
        L&apos;aver ridotto a passaggio la cappella di san Lino, rese inutile la porticina
        a fianco della cappella di san Matroniano, e permise che una pi&#xF9;
        ampia costruzione della cappella di san Matroniano fosse realizzata.<br>
        L&apos;architetto, che sappiamo fu Carlo Buzzi, non procedette a casaccio,
        prese a modello la cappella del Corpus Domini sita nella parte destra
        della navata di ponente per chi dal centro guardi l&apos;altare di sant&apos;Ulderico.<br>
        Il disegno attribuito al Pellegrini riproduce con chiarezza la planimetria
        della cappella del Corpus Domini.<br>
        L&apos;architetto della nuova cappella di san Matroniano lo si pu&#xF2; accusare
        di plagio, spiegabile; ripet&#xE8; la cappella del Corpus Domini colla
        sola variante d&apos;occupare tutto lo spazio tra i due pilastri.<br>
        La simmetria perfetta sar&#xE0; ottenuta col rifacimento dell&apos;architetto
        Pestagalli negli anni 1828-1830; la cappella del Corpus Domini a sua volta
        sar&#xE0; restaurata ed ampliata ad imitazione della cappella di san
        Matroniano; scambio di paternit&#xE0;.<br>
        Per procedere alla nuova costruzione, si rese necessario l&apos;abbattimento
        della vecchia cappella ad emiciclo che implic&#xF2; la distruzione delle
        preziose pitture descritte dal Puricelli; la centrale, come ho gi&#xE0;
        illustrato, venne salvata ed &#xE8; la Madonnina sita sulla parete di
        sinistra della navata di entrata.<br>
        Prezioso ricordo di ben pi&#xF9; preziosi affreschi, che ne testimonia
        l&apos;epoca.<br>
        Con le pitture si distrussero il muro perimetrale, la calotta e l&apos;altare
        consacrato. In questa demolizione il Corpo del santo Eremita sub&#xEC;
        un traslocco. La nuova cappella ebbe uno sviluppo a pianta rettangolare;
        rettangolo formato da un quadrato e da due rettangoli laterali. Sul quadrato
        si impost&#xF2; snella la cupola ottagona con tamburo e lanternino,
        sostenuta dalla parete di fondo e da due colonne di granito e sui due
        rettangoli le volte a botte quale contrafforto alla cupola.<br>
        Sotto la cupola a ridosso della parete di fondo si costru&#xEC; il nuovo
        altare e sotto la mensa venne collocato il Corpo di san Matroniano.<br>
        Stando nel cortile della canonica e per chi transita lungo il viale alberato
        congiungente Largo Richini con la via F.Sforza, l&apos;esterno della cappella
        con la cupola ottagona &#xE8; facilmente visibile, perch&#xE8; domina
        sui basi tetti di casupole e catapecchie che le fanno corona.<br>
        Se si costru&#xEC; una cappella ed un altare nuovo ad onore del santo
        Eremita, lo fu per una maggior glorificazione e venerazione del prodigioso
        Santo, anche se il lascito Spinola ne fu la causa. Infatti il &quot;Martyrologium
        Mediolanensis Ecclesiae&quot;, utile catalogo compilato da Paolo Pietro
        Bosca, ed edito il 1695 cos&#xEC; si esprime: &quot;Negli anni precedenti,
        reggendo la Chiesa Milanese l&apos;Eminentissimo Card. Alfonso Litta fu restaurata
        con costosi lavori la Cappella di San Matroniano e nell&apos;Altare della stessa
        Cappella - in eiusdem Sacelli - con magnifica parata del tempio e con
        la venerazione di tutto il popolo milanese fu riposto il Corpo di San
        Matroniano&quot;.<br>
        Alfonso Litta fu Arcivescovo di Milano dal 1652 al 1679, il restauro della
        nostra cappella costitu&#xEC; adunque la primizia del suo governo spirituale;
        il Corpo di san Matroniano da lui riposto nell&apos;altare nuovo non verr&#xE0;
        pi&#xF9; toccato, e qui si lo si deve ritrovare.</font></p>
    </td>
    <td align="left" valign="top" width="2%">&#xA0;</td>
    <td align="left" valign="top" width="1%" bgcolor="#D8E6B5">&#xA0;</td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td align="left" valign="top">
      <p><font face="Verdana, Arial, Helvetica, sans-serif" size="-7" color="#F1F6E4">o</font></p>
    </td>
  </tr>
  <tr>
    <td align="left" valign="top"><img src="../../colori/9CA75F.gif" width="100%" height="1"></td>
  </tr>
</table>
<p align="center"><a href="../../index.html"><img src="../../sangiulianomil/ACZppplogo.JPG" border="0"></a><br>
  <font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../../index.html" style="color: rgb(0,0,255)"><font color="#0000FF">Associazione Culturale Zivido</font></a><br>
  <a href="mailto:daniele.esposti@gmail.com" style="color: rgb(0,0,255)"><font color="#0000FF">pierino.esposti@gmail.com</font></a></font></p>
</body>

</html>
