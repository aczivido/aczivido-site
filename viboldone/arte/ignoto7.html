<html>
<head>
<meta name="GENERATOR" content="Microsoft FrontPage 3.0">
<title>autore sconosciuto</title>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table width="100%" border="0" cellspacing="0" cellpadding="0">
  <tr>
    <td align="left" valign="top">
      <p align="JUSTIFY"><font face="Verdana, Arial, Helvetica, sans-serif" size="2"><b>La
        Madonna in trono di Michelino da Besozzo<br>
        </b></font><font size="1" face="Verdana, Arial, Helvetica, sans-serif">(autore
        sconosciuto) <br>
        <br>
        Quasi per singolare coincidenza, l&apos;ultimo affresco che ancora ci rimane
        da considerare, quello della prima campata destra, sfiora lo scorcio del
        secolo e il nome di chi l&apos;ha dipinto - Michelino da Besozzo - si allinea
        nel tempo con gli altri grandi nomi conosciuti o adombrati negli altri
        affreschi, cos&#xEC; da chiudere l&apos;arco di queste esperienze toscane
        e lombarde presenti a Viboldone. Ancora una volta i committenti di Viboldone
        si rivolgono a un grande artista: poich&#xE8; tale dove essere, nonostante
        la giovane et&#xE0;, Michelino, se di l&#xEC; a pochi anni, negli
        Annali della fabbrica del Duopmo di Milano, egli sar&#xE0; detto: &quot;summus
        in arte pictorica et designamenti&quot;.<br>
        Ma la ventura pi&#xF9; significativa &#xE8; forse che si tratti qui
        di un&apos;opera giovanile, intorno al 1395, estranea alle estreme punte decadentistiche
        verso le quali aveva spinto la pittura lombarda Giovannino de&apos; Grassi,
        e invece spiritualmente prossima alla grande tradizione del realismo lombardo.<br>
        Rappresenta anch&apos;essa una pittura votiva, con la Madonna in trono e quattro
        Santi. Questa volta il trono non &#xE8; pi&#xF9; un massiccio bancale
        fiorentino ricco di intenzioni prospettiche, ma un frastagliato stallo
        prezioso che si spinge gracile fino al sommo dell&apos;arco, simile alle gotiche
        guglie del Duomo che andavano allora, nascendo, almeno nei disegni.<br>
        Poco si intravvede della vergine, se non quel visuccio smunto e sensitivo,
        le spalle esili, o, del Bimbo, quel capino quasi &quot;macchiato&quot;
        nello stemperarsi del colore estremamente soffice; meno ancora dei Santi
        di cui si scorge talora solo la cedevole linea, tipicamente micheliniana,
        del contorno. Ma un brano altissimo ci &#xE8; rimasto miracolosamente
        quasi intatto: la figura di Sa Lorenzo che presenta il committente alla
        Vergine. Davvero non sapremmo dove trovare nella pittura lombarda di quegli
        anni, una simile forza di penetrazione psicologica, pur senza nulla cedere
        in squisitezza stilistica. Come di chi abbia ereditato in s&#xE8; decenni
        di indagine di una realt&#xE0; sempre pi&#xF9; raffinata e insaziabilmente
        scrutata nei suoi infiniti aspetti, ma riscattandone d&apos;un colpo, per forza
        di genio, la qualit&#xE0; tutta e solo epidermica, per calarla in un
        mondo di sentimenti delicati e ombrosi.<br>
        Questa appunto la &quot;rottura&quot; operata nel corso della pittura
        lombarda da Michelino all&apos;inizio della sua carriera artistica.<br>
        Il San Lorenzo &#xE8; creatura tutta micheliniana, fra le pi&#xF9;
        alte che egli abbi saputo creare: l&apos;ascetico viso assorto, in cui si disegnano
        la nobile fronte, i grandi occhi melanconici, le labbra sensibili e la
        lunga aristocratica mano che regge la leggerissima graticola compongono
        la verit&#xE0; penetrante di un personaggio reale, di un&apos;autezza da
        ritratto francese del Quattrocento, quasi un anticipo su Van Eick, cos&#xEC;
        come il committente &#xE8; di una gravit&#xE0; intenta, rara o addirittura
        ignota ai personaggi del tempo. Una linea priva di calligrafismi scivola
        fluida lungo i contorni, ma assai pi&#xF9; stupisce e incanta quella
        levit&#xE0; del pennellegiare, quel vibrare lieve per ogni dove della
        luce, che intride la breve zazzaretta ravviata, plasma delicatamente il
        volto, s&apos;accende nel cavo della mano, sfavilla sommessa nei ricami della
        dalmatica. E il colore ha una sostenuta vivacit&#xE0; di tono, un&apos;unit&#xE0;
        di impasto pi&#xF9; vicina, se mai, alla pittura su tavola che non alle
        velature del minio. Anche questa sarebbe la testimonianza d&apos;una qualit&#xE0;
        giovanile che s&apos;andr&#xE0; poi evolvendo nella suprema squisitezza delle
        calligrafie internazionali, pur senza perdere quella poetica qualit&#xE0;
        di realismo domestico che tanto strettamente apparenta Michelino da Besozzo
        alla tradizione lombarda.</font></p>
    </td>
  </tr>
</table>

<hr noshade="" size="1">
<p align="center"><a href="../../index.html" target="_top"><img src="../ACZppplogo.JPG" alt="ACZppplogo.JPG (8252 byte)" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../../index.html" target="_top"><font color="#0000FF">Associazione
  Culturale Zivido</font></a><br>
  <font color="#0000FF"><a href="mailto:webmaster@aczivido.net">webmaster@aczivido.net</a></font></font></small></p>
</body>
</html>
