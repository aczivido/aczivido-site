<html>
<head>
<meta name="GENERATOR" content="Microsoft FrontPage 3.0">
<title>Calstelfranchi Vegas 3</title>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table width="100%" border="0" cellspacing="0" cellpadding="0">
  <tr>
    <td>
      <p align="JUSTIFY"><font face="Verdana, Arial, Helvetica, sans-serif" size="2"><b>L&apos;abbazia
        di Viboldone</b><br>
        </font><font face="Verdana, Arial, Helvetica, sans-serif" size="1">di
        L.Castelfranchi Vegas, Scuola Tipografica San Benedetto di Viboldone,
        San Giuliano Milanese<br>
        <br>
        <b>Gli affreschi della penultima campata: le storie di Cristo<br>
        </b>La penultima campata &#xFFFD; interamente occupata dalle storie della Passione,
        della Morte e della Resurrezione di Cristo. Sono opera di un pittore evidentemente
        lombardo, anonimo, che li dovette eseguire non prima del 1365 o forse
        alcuni anni pi&#xF9; tardi, come suggerisce il confronto con altri cicli pittorici
        coevi in Lombardia.<br>
        Precedono queste storie - e ne costituiscono quasi un antefatto - i busti
        dei profeti che si susseguono nell&apos;imbotte dell&apos;arco divisorio dell&apos;ultima
        campata, e, negli spicchi della volta, le scene dell&apos;Annunciazione, dell&apos;Adorazione
        dei magi, della Presentazione al Tempio e del Battesimo di Cristo, che
        sono evidentemente della stessa mano delle altre storie, nonostante l&apos;allungata
        stilizzazione delle figure.<br>
        Momento centrale e culminante della Passione, la Crocifissione campeggia
        isolata sull&apos;arcata che divide la penultima dall&apos;ultima campata, e, per
        la presenza di un frate in ginocchio ai piedi della Croce, assume il significato
        di sacra rappresentazione votiva.<br>
        La composizione della Crocifissione si svolge per gruppi sapientemente
        equilibrantisi intorno al perno centrale della Croce e in questa distribuzione
        ricorda altre Crocifissioni toscane, mentre tutta lombarda &#xFFFD; la mescolanza
        tra la dolente umanit&#xFFFD; dei personaggi sacri e il realismo descrittivo
        delle figure minori. Lo strazio fisico del Cristo &#xFFFD; espresso in quella
        linea sottile che s&apos;allunga a contornare il volto emaciato e il corpo
        esangue ed esile; il dolore di Giovanni traluce da quello sguardo perso,
        dal congiungersi forte delle mani; dal venir meno di Maria tra le braccia
        delle pie donne &#xFFFD; colto con acutezza sentimentale e realistica.<br>
        Pi&#xFFFD; pungente il realismo degli altri personaggi: il centurione che, togliendosi
        il copricapo e battendosi il petto, confessa il Cristo, mentre nel gruppo
        di soldati compare una minuziosa annotazione dei costumi, tipici del Trecento,
        le cotte attillate, gli elmi, le scarpe appuntite. La Crocifissione di
        Viboldone rientra in un gruppo abbastanza cospicuo di Crociffissioni che
        si susseguono negli oratori lombardi di Solaro, Lentate, Mocchirolo (ora
        Brera), in questo stesso giro di anni; ma l&apos;esemplare di Viboldone &#xFFFD;,
        con quello di Lentate, il pi&#xF9; complesso e il pi&#xF9; alto del gruppo.<br>
        Nei pennacchi dell&apos;arco si dispongono in due tondi i busti di Adamo e
        di Eva, forse a ricordare la &quot;felix culpa&quot; che aveva causato
        la redenzione della Croce. Vista di schiena, questa Eva dal profilo aristocratico
        e dalla folta chioma bionda, dipinta con un raffinato passaggio di tinte
        tenui, &#xFFFD; un preludio di quelle creature profane e raffinate del mondo
        tardogotico lombardo che popoleranno miniature e affreschi lombardi nei
        decenni seguenti.<br>
        Sulla parete di destra si svolgono, dall&apos;alto in basso, gli episodi dell&apos;Ultima
        Cena, della Preghiera nell&apos;Orto, della Cattura, della Flagellazione e
        della Salita al Calvario. L&apos;altezza relativamente modesta della parete
        costringe le scene in proporzioni ridotte (meno esigue peraltro delle
        scene di contemporanei affreschi lombardi), ma non per questo il pittore
        rinuncia ad affollarle di particolari narrativi e di costume. Sono evidenti
        in queste storie alcuni influssi di Giusto de&apos; Menabuoi nella squadratura
        solenne degli Apostoli della Cena, nella ieraticit&#xFFFD; del Cristo frontale
        e benedicente; ma tutta lombarda &#xFFFD; l&apos;insistenza sui tipi fisionomici,
        l&apos;attenzione alla &quot;cronaca&quot; dei vari avvenimenti, ai dettagli
        delle vesti, la tendenza a tradurre, ove possibile, la scena religiosa
        in chiave di &quot;costume cortese&quot;. Nelle scene dove prevale l&apos;azione,
        la Cattura di Cristo, la Salita al Calvario e la Flagellazione, la narrazione
        scivola continuamente nell&apos;episodio marginale e di costume, come il gruppo
        degli armati o il gruppo dei sacerdoti che parlottano in disparte nella
        Cattura; oppure, nella Salita al Calvario, la figura dell&apos;azzimato capitano
        con lo spadino al fianco o la folla lagrimosa delle donne tenute indietro
        a forza dalla soldataglia. Occorre anche rilevare la qualit&#xE0; pittorica
        di questi affreschi, il ricco svariare dei colori teneri o vivi, il fluire
        delicato della linea che nobilita la curiosit&#xFFFD; descrittiva del pittore
        e rende poetico il suo realismo.<br>
        Il gusto narrativo, la composizione, la tecnica pittorica di queste scene
        &#xFFFD; singolarmente vicina allo stile dei codici miniati lombardi; esse rappresentano
        quindi un interessante e immediato precedente della grande stagione miniaturistica
        che si aprir&#xFFFD; in Lombardia intorno al 1380.<br>
        La parete di sinistra, che comprende, dall&apos;alto in basso, la Piet&#xFFFD;, la
        Risurrezione, l&apos;Incredulit&#xFFFD; di San Tommaso, l&apos;Ascensione e la Pentecoste,
        appare dominata, salvo che nel primo episodio, da uno spirito pi&#xF9; semplice
        e raccolto. La grande lunetta della Piet&#xFFFD; rinnova con accenti ancor pi&#xFFFD;
        nordici la pateticit&#xFFFD; della Crocifissione. La composizione ha un suo sobrio
        ritmo che dispone in una linea ascendente le figure dei personaggi convergenti
        verso il centro, dove la forza patetica raggiunge pure il suo vertice
        nella figura di Maria che regge in grembo il capo del Figlio con tenerezza
        trattenuta e straziata. Le donne s&apos;accostano con disperata piet&#xFFFD; a quelle
        membra smagrite, toccano quei piedi insanguinati, quelle esili mani quasi
        fossero sacre reliquie; fa riscontro a destra la silenziosa adorazione
        dei personaggi maschili inginocchiati.<br>
        Nella composizione delle altre scene tende a ripetersi uniformemente lo
        schema bilanciato dei gruppi raccolti ai lati. Avare e puramente simboliche
        sono le indicazioni che suggeriscono il luogo o l&apos;ora dell&apos;avvenimento:
        la roccia dell&apos;Ascensione, le stelle nell&apos;Incredulit&#xFFFD; di San Tommaso,
        l&apos;accenno di una tettoietta nella Pentecoste. Ma la mimica dei personaggi
        che affollano lo spazio, emetgendo con le teste gli uni sugli altri, in
        diagonale, &#xFFFD; acuta e sottolinea tutta una gamma di sentimenti: stupore,
        adorazione, timore. Cos&#xFFFD; si fondono, ancora una volta, la semplice gravit&#xFFFD;
        dei gesti e delle forme che l&apos;anonimo pittore dovette forse desumere da
        Giusto de&apos; Menabuoi e l&apos;attenzione lombarda alla verit&#xFFFD; sentimentale dei
        personaggi. Il pittore insiste, inoltre, sulla levit&#xFFFD; dei colori, tipicamente
        lombarda, dal verde pallido al rosa, al malva, con l&apos;unica eccezione del
        turchino cupo del manto di Maria; colori tutti cangianti di riflessi luminosi,
        di una primaverile freschezza.<br>
        Infine, sulla medesima parete, sono da segnalare ancora i tondi dei pennacchi,
        uno solo dei quali &#xFFFD; ancora discretamente leggibile: in esso appare l&apos;immagine
        di una Santa in abito benedettino, forse Santa Scolastica, della stessa
        mano che dipinse le storie di Cristo.</font></p>
    </td>
  </tr>
</table>

<hr noshade="" size="1">
<p align="center"><a href="../../index.html" target="_top"><img src="../ACZppplogo.JPG" alt="ACZppplogo.JPG (8252 byte)" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../../index.html" target="_top"><font color="#0000FF">Associazione
  Culturale Zivido</font></a><br>
  <font color="#0000FF"><a href="mailto:webmaster@aczivido.net">webmaster@aczivido.net</a></font></font></small></p>
</body>
</html>
