<html>
<head>
<meta name="GENERATOR" content="Microsoft FrontPage 3.0">
<title>Quale recupero per il Borgo di Viboldone</title>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table width="100%" border="0" cellspacing="0" cellpadding="0">
  <tr>
    <td align="left" valign="top">
      <p align="JUSTIFY"><font face="Verdana, Arial, Helvetica, sans-serif" size="3"><b><font size="2">Quale
        recupero per il Borgo di Viboldone</font><br>
        </b> </font><font face="Verdana, Arial, Helvetica, sans-serif" size="2">idee
        e progetti a confronto<br>
        <br>
        <font size="1">Atti del Convegno organizzato da &quot;Associazione per
        la Salvaguardia e Valorizzazione di Viboldone&quot;, con il patrocinio
        e il contributo del Comune di San Giuliano Milanese, sabato 10 giugno
        2000.<br>
        <br>
        </font></font></p>
    </td>
  </tr>
  <tr>
    <td align="left" valign="top">
      <hr noshade="" size="1">
    </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td width="100%" align="left" valign="top">
      <p align="JUSTIFY"><font face="Verdana, Arial, Helvetica, sans-serif" size="1"><b>Come
        il Monastero vede la questione del Borgo di Viboldone</b> (Comunit&#xE0;
        Benedettine dei Ss. Pietro e Paolo)<br>
        Ogni borgo, sulla terra, ha un&apos;anima. Un&apos;anima intessuta dal fiato, dalle
        vicende degli esseri viventi-umani, e non solo che l&apos;hanno abitato e dalla
        loro storia. Una sorta di &quot;genius loci&quot; che silenziosamente
        cheide di essere rispettato sia dall&apos;iniziativa delle mani dell&apos;uomo,
        che dai venti e dalle atmosfere. Alcuni luoghi hanno un&apos;anima pi&#xF9;
        resistente, altri pi&#xF9; debole e incolore. Alle porte di Milano,
        la grande citt&#xE0;, il Borgo di Viboldone, gi&#xE0; dal 1176 ha
        ricevuto un&apos;impronta d&apos;anima, che poi nei secoli s&apos;&#xE8; arricchita,
        ha acquistato nettezza e risnanza vasta. Uno dei pi&#xF9; significativi
        centri di irradiazione del movimento degli Umiliati, nell&apos;atmosfera di
        evangelismo dei sec. XII e XIII, Viboldone divenne nel XIV e XV secolo
        anche un luogo aperto alle pi&#xF9; valide voci della cultura pre-umanistica.
        L&apos;apogeo, all&apos;epoca dell&apos;umanesimo del XVI secolo, in cui Viboldone si
        pose con una sua tipica presenza, sfoci&#xF2; poi nella decadenza,a
        motivo dell&apos;accresciuta potenza economica dei Priori Umiliati dell&apos;epoca.
        La storia successiva, con l&apos;insediamento degli Olivetani, pur modesta,
        non modific&#xF2; lo spirito del luogo. Fino alle soppressioni di fine
        &apos;700. Poi per un secolo e mezzo, silenzio e desolazione.<br>
        Quando arrivammo a Viboldone, sessant&apos;anni or sono, il nostro insediamento
        fu salutato come felice ventura che consentiva all&apos;antica Abbazia di tornare
        a vivere. Per un lungo letargo, infatti, si era ridotta in stato di abbandono.
        La comunit&#xE0; monastica benedettina, in effetti, pregando e lavorando
        in questo luogo, nella instancabile ricerca del &quot;cor unum&quot;,
        vive nelle e della atmosfera che secoli hanno contribuito a creare. E
        accoglie in questo medesimo luogo quanti sono in ricerca di silenzio e
        bellezza, di un respiro di vita capace di ossigenare giorni e luoghi quotidiani.
        Ma la vita di un&apos;Abbazia, per continuare ad essere ci&#xF2; che le &#xE8;
        chiesto di essere - dall&apos;Alto e dall&apos;interno -, ha vitale esigenza di
        alcune condizioni ambientali.<br>
        La trasformazione del borgo agricolo in borgo residenziale, che si sta
        ventilando, e che &#xE8; oggetto di questo Convegno soffocherebbe non
        solo per la Comunit&#xE0; monastica la possibilit&#xE0; di vivere
        adeguatamente i suoi ritmi e comuni valori vitali, ma anche la possibilit&#xE0;
        per l&apos;Abbazia di continuare ad esistere come &quot;luogo di accoglienza
        spirituale alle porte della citt&#xE0;&quot; (tale fu salutato anche
        nell&apos;ultima occasione delle celebrazioni centenarie, nel settembre-ottobre
        1998). Un monastero ai bordi della citt&#xE0; ha senso se tale rimane,
        solo se l&apos;aria che vi si respira e i passi che ad esso conducono sono
        in armonia con lo spirito monastico, che &#xE8; proprio non solo di
        monaci e monache, ma &#xE8; un archetipo dell&apos;animo umano. Anzi, tale
        &quot;liminalit&#xE0;&quot;, se rettamente intesa e autenticamente vissuta,
        ha in s&#xE8; energia preziosa per ogni desiderato recupero delle risorse
        pi&#xF9; autentiche della persona umana, di qualunque provenienza.<br>
        Per questo riteniamo che nei progetti di nuovi insediamenti residenziali
        che si vanno ventilando, ne vada non solo del Monastero; riteniamo che
        non sia solo questione nostra, della Comunit&#xE0; monastica, ma della
        societ&#xE0; civile e religiosa di Milano e hinterland. La sola proposta
        di un intervento che cambi i connotati originari del borgo agricolo e
        monastico, a nostro parere, dovrebbe sollevare l&apos;opposizione di tutti
        coloro che apprezzano questo luogo nella sua bellezza semplice e genuina,
        dignitosamente agricola, e non vogliono che tale bellezza venga strumentalizzata
        a interessi economici, o di un&apos;urbanizzazione che se ne serve e nopn la
        serva come patrimonio inalienabile di tutta la societ&#xE0;. C&apos;&#xE8;
        un dovere dell&apos;umanit&#xE0; contemporanea come tale, nei confronti delle
        generazioni che le hanno trasmesso, con il succedersi delle epoche, un
        prezioso testimone; un dovere di custodia fedele - cio&#xE8; tale da
        mantenere un rapporto vitale con il &quot;traditum&quot; e non solo una
        conservazione archivistica -, che rispetti &quot;l&apos;anima&quot; delle ralt&#xE0;
        ancora vive. Ebbene, &quot;Vicus Boldonis&quot; &#xE8; ancora un luogo
        vivo. La domanda dunque interpella tutti: come custodirne l&apos;animna? Ci
        sono ancora persone capaci di spendersi per una causa gratuita? Vogliamo
        credere di si.<br>
        Riguardo alle esigenze della Propriet&#xE0;, evidentemente legittime
        nella loro propsettiva privata, dovrebbero a nostro avviso essere fatte
        proprie dalla societ&#xE0; nelle sue espressioni istituzionali, che
        sono preposte a un bene comune. E su questa base di giustizia, siano esse
        a ridefinire - in omaggio e continuit&#xE0; anche con tutta la storia
        delle precedenti propriet&#xE0; - il modo e i mezzi per perseguire la
        rivitalizzazione, certo necessaria del borgo, con finalit&#xE0; che
        ne rispettino la destinazione originaria. Il cambio di millennio non significhi
        un violento ripudio dei secoli che ci hanno preceduto e di cui ogni pietra
        di Viboldone conserva e trasmette la viva memoria, ricca di umanit&#xE0;.<br>
        Se ci si impegnasse insieme ad inorare e tutelare l&apos;originaria destinazione
        di questi luoghi? Altrimenti, ogni pur sollecita iniziativa di restauro
        e tutela del Monumento, sarebbe vana. Come &#xE8; stato scritto, &quot;i
        monumenti non si salvano e non si tutelano se contestualmente non si preservano
        e non si valorizzano anche il territorio e il paesaggio circostanti&quot;
        (&quot;Appello&quot; delle Associazioni al Presidente del Consiglio dei
        Ministri, ai Ministri, Deputati e Senatori della Repubblia Italiana, 5
        maggio 1999). E di possibili destinazioni congruenti con quella originaria
        - almeno nella parte del borgo pi&#xF9; direttamente prospicente l&apos;Abbazia
        (Corte Grande e Cascina Viboldone) - ne esistono. Abbozziamo delle ipotesi
        da verificare:<br>
        - Centro di culture biologiche o erboristiche<br>
        - Museo e Archivio storico degli Umiliati<br>
        - Biblioteca specializzata sulle prerogative di questo luogo, sia per
        l&apos;arte della cultura e tintura della lana, sia per la tecnica agraria
        delle marcite, i mulini, ecc.<br>
        - Centro convegni di storia e spiritualit&#xE0; monastica (in relazione
        anche alla staoria della cultura europea); e di incontri ecumenici di
        dialogo tra le religioni, organizzati dal Centro Ecumenico della Diocesi
        di Milano<br>
        Ci rendiamo conto delle enormi difficolt&#xE0; che suscita questa proposta
        alternativa al semplice sfruttamento edilizio del Borgo di Viboldone,
        giacch&#xE8; si tratta non solo di trovare i fondi necessari per un&apos;iniziativa
        simile, ma anche di trovare una credibile gestione del centro culturale
        e/o agricolo (Universit&#xE0;, Fondazione...). Tale impresa, degna,
        potr&#xE0; riuscire degnamente - altre esperienze analoghe lo dimostrano,
        e lo raccomanda il recente passato di Viboldone, che agli inizi del secolo,
        per il mecenatismo di un uomo nobile, riprese a respirara - se la societ&#xE0;
        civile, regionale, provinciale e cittadina, si lascer&#xE0; veramente
        coinvolgere nell&apos;intento comune di conservare e rivitalizzare il borgo.
        E&apos; quello xhe auspichiamo.</font></p>
      </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td>
      <hr noshade="" size="1">
    </td>
  </tr>
</table>
<p align="center"><a href="../../index.html" target="_top"><img src="../ACZppplogo.JPG" alt="ACZppplogo.JPG (8252 byte)" width="61" height="95" border="0"></a><br>
  <font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../../index.html" target="_top"><font color="#0000FF">Associazione
  Culturale Zivido</font></a><br>
  <font color="#0000FF"><a href="mailto:%20webmaster@aczivido.net">webmaster@aczivido.net</a></font></font></p>
</body>
</html>
