<html>
<head>
<meta name="GENERATOR" content="Microsoft FrontPage 3.0">
<title>Tagliabue2</title>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td valign="top" width="100%">
      <p align="JUSTIFY"><b><font face="Verdana, Arial, Helvetica, sans-serif" size="2">Gli
        Umiliati a Viboldone</font></b><br>
        <font face="Verdana, Arial, Helvetica, sans-serif" size="1">
        di Mauro Tagliabue<br>
        <br>
        <b>Guido da Porta Orientale</b><br>
        A differenza di quanto avviene nel caso di un&apos;altra importante fondazione
        umiliata milanese, la casa di Brera, ritenuta la pi&#xF9; antica del
        secondo ordine, nella quale, fin dal suo primo emergere nella documentazione,
        troviamo una fraternita di uomini e di donne &quot;qui et que sunt humiliati
        per Deum&quot;, nei pi&#xF9; antichi documenti sulla &quot;domus de
        Vicoboldono&quot; non si rinvengono espressioni che ne determinino esplicitamente
        la genesi umilata, fino al suo apparire nella bolla con la quale Innocenzo
        III, subito dopo le conferme del terzo ordine (7 giugno) e del secondo
        (10 giugno), approv&#xF2; il primo ordine degli Umiliati il 16 giugno
        1201, assegnando a Viboldone, accanto alle case di Rondineto, di Vigalone
        e di Lodi, una posizione preminente e di guida al vertice dell&apos;Ordine
        stesso. N&#xE8; il documento del 4 febbraio 1176, n&#xE8; quello del
        18 luglio 1181, rogati entrambi dal notaio milanese Giovanni Coallia,
        e tanto meno la bolla di Urbano III del 1186 - unici superstiti di una
        documentazione naufragata quasi in toto o dispersa nei pi&#xF9; svariati
        fondi archivistici dopo la soppressione dell&apos;Ordine nel 1571 - rendono
        esplicita l&apos;appartenenza di Viboldone al movimento umiliato, anche se
        non mancano di rivelarci la presenza di una comunit&#xE0; di religiosi,
        &quot;congregatio fratrum&quot;, impegnata nella costruzione di una chiesa
        (S. Pietro) incardinata in un organismo istituzionale (cos&#xEC; lascia
        intuire l&apos;espressione &quot;secundum vestram istitutionem&quot;, ricorrente
        nella bolla del 1186) e protesa all&apos;ampliamento del patrimonio fondiario
        che quei &quot;fratres&quot;, fin dal 1176, gi&#xE0; possedevano &quot;in
        ipso loco&quot; di Viboldone. Ma proprio questo primo documento del 4
        febbraio 1176 contiene la prova inoppugnabile che la &quot;congregatio
        fratrum&quot;, insediatasi verosimilmente a Viboldone ancor prima che
        si desse avvio in quell&apos;anno alla chiesa, era emanazione del movimento
        di cui presto sarebbe divenuta una delle principali e pi&#xF9; significative
        espressioni. Nel suo progetto edilizio e di ampliamento patriomoniale,
        tale comunit&#xE0; o &quot;congregatio&quot; trova infatti ampia disponibilit&#xE0;
        e sostegno economico in Guido da Porta Orientale, che del movimento umiliato
        milanese &#xE8; il principale esponente, se non addirittura il promotore.
        Pur prescindendo dal titolo di beato con il quale verr&#xE0; venerato
        presso gli Umiliati dei secoli successivi e dal fatto che venga ricordato
        anche quale &quot;fundator ordinis nostri&quot;, Guido da Porta Orientale
        &#xE8; senz&apos;altro figura di primo piano nel contesto del movimento che
        port&#xF2; all&apos;istituzione del tripartito ordine degli Umiliati. Basti
        dire che a lui, in primo luogo, &#xE8; indirizzata la lettera innocenziana
        del 7 giugno 1201, con la quale il papa disciplinava la &quot;forma vitae&quot;
        o &quot;propositum&quot; cui intendevano ispirarsi gli Umiliati del terzo
        ordine, dei quali Guido si era fatto portavoce in precedenti abboccamenti
        con i delegati papali, recandosi anzi a Roma per chiarire con il pontefice
        quel progetto di vita. Non solo, ma a capo di tutto l&apos;Ordine egli si presenta
        ancora nel 1209: a nome di Guido da Porta Orientale e di tutti gli Umiliati
        e Umiliate del regno d&apos;Italia agiscono infatti i ministri della braida
        del Guercio e della casa di S. Maurilio in Milano che il 3 luglio di quell&apos;anno
        sovrintesero alla vendita di un sedime in Pioltello alle &quot;sorores&quot;
        umiliate di Rancate in Milano, per poi acquistare, con le 26 lire ricavate,
        una casa, sempre a Pioltello, per le Umiliate ivi residenti. Ma Guido
        &#xE8; anche l&apos;esponente di una nobile famiglia milanese di origini
        capitaneali, i da Porta Orientale, al vertice della vita cittadina fin
        dal XI secolo, quando con Arnolfo (1093-97) si imposero persino sulla
        cattedra arcivescovile di Milano. Lungo tutto il XII secolo, poi, vari
        membri di questo gruppo familiare appaiono attivi sul mercato immobiliare
        quali acquirenti di decime o come esecutori testamentari, a segno del
        grande prestigio raggiunto dalla famiglia. In tale veste incontriamo il
        6 giugno 1152 lo stesso padre di Guido, di nome Guido come il figlio.
        Un&apos;omonimia, questa, che ha provocato notevole confusione sull&apos;origine
        del movimento umiliato, ricondotta da alcuni cronisti del Quattrocento
        al tempo del soggiorno milanese di san Bernardo di Chiaravalle, quando
        per certo il padre di Guido era vivente, mentre si sa con pari certezza
        che il 1&#xB0; giugno 1174 era gi&#xE0; morto: in tale data i fratelli
        Aderardo e Guido sono infatti ricordati come &quot;filii quondam item
        Guidonis qui dicebatur de Porta Orientale&quot;, in una investitura beneficiaria
        di terre nel territorio di Linate in favore di Corrado Menclozzi, che
        le aveva precedentemente permutate con i due fratelli. Anteriore di un
        biennio, peraltro, &#xE8; la sua ultima citazione da vivo, in un documento
        rogato nel palazzo arcivescovile di Milano il 1&#xB0; deicembre 1172, allorch&#xE8;
        &quot;Guido figlio di Guido da Porta Orientale&quot; rimise le decime
        su alcuni luoghi del Varesotto nelle mani dell&apos;arcivescovo Galdino che,
        dietro compenso di 160 lire d&apos;argento, le concesse a Pietro da Bussero,
        arciprete di S. Maria di Monte Velate sopra Varese. Ma attraverso la testimonianza
        del documento appena citato vediamo profilarsi rapporti di estremo interesse
        - e in grado forse, se approfonditi, di gettar nuova luce sulle origini
        del movimento umiliato - tra lo stesso arcivescovo Galdino e l&apos;omonimo
        figlio di Guido, che, alla distanza di un quadriennio da questa sua prima
        attestazione documentata (l&apos;ultima &#xE8; del 1209), ritroviamo presente
        nell&apos;atto rogato il 4 febbraio 1176 in Milano nella casa dell&apos;arcidiacono
        Uberto Crivelli, quando furono poste le premesse per la costruzione della
        chiesa di S. Pietro di Viboldone. In quella circostanza svolse un ruolo
        di grande rilievo: &quot;dedit guadiam&quot;, ossia il &quot;nobilis et
        potens vir&quot; Guida da Porta Orientale, &quot;qui fuit magnus capitaneus
        timens Deum et qui construxit quamplures domus religiosorum et maxime
        domus fratrum humiliatorum&quot;, si fece garante della promessa di pagamento
        con la quale, liberamente, i &quot;fratres&quot; di Viboldone si impegnavano
        a versare un fitto a Giuliano, prevosto della pieve di S. Giuliano, in
        riscatto della decima dovutagli in forza dell&apos;appartenenza di Viboldone
        a quel piviere. L&apos;erezione di una nuova chiesa, affiancata da una comunit&#xE0;
        di religiosi, nel territorio della pieve, poteva rappresentare un grave
        rischio per l&apos;integrit&#xE0; della giurisdizione plebana: a seguito
        delle protezioni che senz&apos;altro nn sarebbero mancate, anzi gi&#xE0;
        si intravedevano, e ancor pi&#xF9; per l&apos;attrazione spirituale della
        comunit&#xE0; stessa, ben presto ne sarebbe derivata una &quot;diminutio
        capitis&quot; nella persona del pievano o, quanto meno, una forte sottrazione
        nei compensi economici legati alle oblazioni, ai diritti di primazia,
        di sepoltura o di decima qualora se ne fosse ottenuta l&apos;esenzione - cosa
        nient&apos;affatto improbabile - per altre vie. Tutte preoccupazioni che indussero
        il pievano a un primo diniego, in ottemperanza, altres&#xEC;, al principio
        per cui &quot;nulla ecclesia in preiudicium est alterius construenda&quot;.
        poi, per&#xF2;, le resistenze del pievano furono vinte. Egli cedette
        di fronte alla disponibilit&#xE0; di Guido, che generosamente garantiva
        per quelli di Viboldone, ma ancor pi&#xF9;, forse, perch&#xE8; toccato
        dai profondi sentimenti religiosi di quel &quot;civis Mediolanensis&quot;:
        &quot;Pia ductus intentione&quot;, dice di lui la lettera contenente l&apos;approvazione
        papale concessa da Benedetto XI nel 1304 a seguito di precedenti conferme
        dell&apos;accordo stipulato nel 1176 in casa dell&apos;arcidiacono milanese Uberto
        Crivelli. Da un lato il pievano rinunci&#xF2; allo &quot;ius decimationis&quot;
        su Viboldone; in compenso ottenne dalla liberalit&#xE0; dei &quot;fratres&quot;,
        o meglio di Guido, un fitto proporzionale all&apos;aumento dei beni che avrebbero
        acquistato nel territorio di Viboldone, nonch&#xE8; il tacito riconoscimento
        della propria supremazia giurisdizionale nell&apos;ambito del piviere. L&apos;importanza
        di quell&apos;accordo, oltre che dal luogo e dalla presenza di Guido che si
        fa garante, traspare dalla partecipazione di personaggi di tutto rilievo
        e assai vicini agli ambienti della curia arcivescovile: Alberico da Soresina,
        prete ordinario del capitolo maggiore del duomo, o ancora il noto ed esperto
        giurista Anselmo dell&apos;Orto, assi vicino agli arcivescovi Galdino (1166-76)
        e Algisio (1176-85), dai quali venne frequentemente utilizzato come delegato
        o consigliere in operazioni economiche e sentenze. Vi compare, quale fideiussore,
        anche un da Busnate, Giovanni, personaggio di spicco - aveva ricoperto
        il consolato di giustizia nel 1172 - di una famiglia vicinissima all&apos;ambiente
        dei &quot;fratres&quot; di Viboldone, se a essa appartiene il primo membro
        della nuova comunit&#xE0; di cui ci sia stato tramandato il nome: Obizone
        da Busnate, &quot;canonicus suprascripte ecclesie Sancti Petri&quot;,
        intervenuto il 18 luglio 1181 all&apos;atto con il quale &quot;illi de Vicoboldono&quot;,
        delle 105 lire pattuite cinque anni prima, versavano al prevosto Giuliano
        83 lire e mezza per i beni gi&#xE0; acquistati, riservandosi di pagare
        le rimanenti 21 lire e mezza quando avessero acquistato &quot;omnes alias
        res que sunt in ipso loco de Vicoboldono&quot;. Sulla base di questi ampi
        consensi, al centro di un patrimonio in rapida crescita se gi&#xE0;
        nel 1181 pi&#xF9; di tre quarti dell&apos;intero territorio di Viboldone
        era stato acquistato, col favore nondimeno dell&apos;esenzione dalla decima,
        si delinea la primitiva costruzione di quella che sar&#xE0; la chiesa
        di S. Pietro. Quando un tardo cronista del Quattrocento afferma a proposito
        degli Umiliati che erano soliti investire i proventi dell&apos;attivit&#xE0;
        laniera - largamente praticata, com&apos;&#xE8; noto, tra le loro comunit&#xE0;
        - in acquisti di beni immobili, sembra trovare nei capitali investiti
        a Viboldone dai da Porta Orientale, tramite Guido, e con la partecipazione
        dei da Busnate, un precoce modello di riferimento, alla base peraltro
        del fenomeno che in seguito &quot;provoc&#xF2; il decadimento dello
        stesso lanificio presso gli Umiliati, i quali, trasformatisi spesso in
        grossi proprietari terrieri, non vedevano pi&#xF9; la necessit&#xE0;
        del lavoro manuale quale fonte di sostentamento e di conseguenza le comunit&#xE0;
        monastiche finivano con l&apos;assumere sempre pi&#xF9; forme canonicali&quot;.<br>
        <br>
        (da &quot;L&apos;Abbazia di Viboldone&quot;, 1990 Banca Agricola Milanese)</font>
      </p>
      </td>
  </tr>
</table>
<hr noshade="" size="1">
<table border="0" width="100%" cellspacing="0" cellpadding="0">
  <tr>
    <td align="center" valign="top" width="100%">
      <p><a target="pagina" style="color: rgb(0,0,255)" href="tagliaindex.html"><font color="#0000FF" face="Verdana, Arial, Helvetica, sans-serif" size="1"><b>indice
        Tagliabue</b></font></a></p>
    </td>
  </tr>
</table>
<hr noshade="" size="1">
<p align="center"><a href="../../index.html" target="_top"><img src="../ACZppplogo.JPG" alt="ACZppplogo.JPG (8252 byte)" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../../index.html" target="_top"><font color="#0000FF">Associazione
  Culturale Zivido</font></a><br>
  <a href="mailto:daniele.esposti@gmail.com"><font color="#0000FF">pierino.esposti@gmail.com</font></a></font></small></p>
</body>
</html>
