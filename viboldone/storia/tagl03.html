<html>
<head>
<meta name="GENERATOR" content="Microsoft FrontPage 3.0">
<title>Tagliabue3</title>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td valign="top" width="100%">
      <p align="JUSTIFY"><b><font face="Verdana, Arial, Helvetica, sans-serif" size="2">Gli
        Umiliati a Viboldone</font></b><br>
        <font face="Verdana, Arial, Helvetica, sans-serif" size="1"> di Mauro
        Tagliabue<br>
        <br>
        <b>La Forma Vitae della Comunit&#xE0; e i primi Preposti</b><br>
        A una forma di vita canonicale si ispir&#xF2;, da subito, la &quot;congregatio
        fratrum&quot; di Viboldone. Canonica &#xE8; definita, nel 1181, la chiesa
        di S. Pietro, ormai ultimata; canonico &#xE8; l&apos;appellativo che distingue
        sempre nel 1181, un membro di quella comunit&#xE0;; prepositi sono chiamati
        i suoi superiori e fratres i fratelli che intervengono alle convocazioni
        capitolari. Il titolo di &quot;canonica&quot;, isolato o in combinazione
        con &quot;domus&quot; o &quot;ecclesia&quot;, perdurer&#xE0; a lungo
        nella documentazione notarile, prima di venir soppiantato, tra Quattro
        e Cinquecento, dal semplice titolo di &quot;domus&quot; abbinato a &quot;monasterium&quot;,
        oramai inflazionato, o a &quot;prepositura&quot;, divenuto di uso comune
        per designare tutte le case di religiosi governate da prepositi. Al suo
        interno viveva una comunit&#xE0; composita: dei &quot;fratres&quot;,
        chierici e laici che, abbandonata la vita mondana ed emessi i voti religiosi,
        si proponevano di condurre una vita di conversione, come attesta nel 1186
        la bolla di Urbano III. Con questa stessa bolla il papa prendeva sotto
        la protezione apostolica la fondazione da lui stesso favorita - da arcidiacono
        della Chiesa milanese - un decennio innanzi, la confermava nel possesso
        dei beni sino ad allora acquisiti, la liberava dalle ingerenza laicali
        per quanto poteva concernere la riscossione della decima, la dotava di
        un cimitero e dei connessi diritti di sepoltura e soprattutto acconsentiva
        che alla morte del preposto in carica, Uberto, i successori venissero
        eletti dalla comunit&#xE0; secondo il criterio della maggioranza stabilito
        dalla Regola di S. Benedetto. Quest&apos;ultima disposizione fu, poi, perfezionata
        e adattata alle comunit&#xE0; del primo ordine da Innocenzo III, il
        quale nel 1201 stabil&#xEC; che all&apos;elezione di un nuovo preposto partecipassero
        tutte le componenti comunitarie, &quot;fratres&quot; e &quot;sorores&quot;,
        che eletto dovesse considerarsi il chierico prescelto dalla maggioranza;
        che la scelta fosse sottoposta all&apos;approvazione dei quattro preposti maggiori
        (o degli altri tre, ovviamente, qualora si trattasse dell&apos;elezione di
        uno di loro), prima della conferma del vescovo diocesano. Non &#xE8;
        il caso di addentrarci ulteriormente nell&apos;analisi dei testi innocenziani.
        Basti dire che la regola &quot;Omnis boni principium&quot;, unica per
        i primi due ordini degli Umiliati, unisce esigenze proprie della vita
        canonicale regolare, cui sembrano ispirarsi prevalentemente le comunit&#xE0;
        del primo ordine, a istanze tipicamente monastiche presenti nel secondo
        ordine, composto unicamente da&quot;fratres&quot; laici, i quali professavano
        di seguire una regola senza accedere agli ordini clericali. La differenza
        tra i due rami del medesimo Ordine si riflette anche nell&apos;appellativo
        usato per designare i superiori delle rispettive &quot;domus&quot;: i
        prelati, di durata annuale o biennale, governavano le comunit&#xE0;
        del secondo ordine; i prepositi, il cui ufficio, invece, era vitalizio,
        quelle del primo.<br>
        Verosimilmente, il primo preposito di Viboldone fu Uberto, destinatario
        della bolla urbaniana del 1186. L&apos;avara documentazione del primo secolo
        di vita di questa comunit&#xE0; non consente l&apos;integrale ricomposizione
        della serie dei suoi successori. Se ne conoscono tuttavia alcuni: Lanfranco,
        citato tra i quattro prepositi maggiori cui venne indirizzata l&apos;approvazione
        innocenziana del primo ordine nel 1201; Ambrogio, documentato nel biennio
        1214-15; Algisio, attestato in una permuta con il prevosto Arderico di
        S. giuliano, dal quale il 27 luglio 1241 ottenne il diritto di decima
        su terre che la &quot;canonica&quot; di Viboldone possedeva nel territorio
        di Rancate.<br>
        E arrestiamoci per il momento qui nell&apos;elencazione, anche perch&#xE8;
        diverso &#xE8; il ruolo svolto da questi primi prepositi rispetto a
        quelli posteriori al 1246, quando venne introdotto l&apos;ufficio di maestro
        generale, con giurisdizione e conseguente diritto di visita sulle case
        di tutti gli ordini, compresa la convocazione annuale del capitolo generale
        e la conferma dei superiori eletti nelle singole &quot;domus&quot;. Sino
        ad allora tali prerogative erano state espletate dai quattro prepositi
        maggiori, tra cui quello di Viboldone, in rotazione quadriennale con i
        prepositi di Rondineto, Vigalone e Lodi. Questi conserveranno tuttavia
        una posizione preminente anche in seguito, in quanto consiglieri del maestro
        generale nei provvedimenti disciplinari, o delegati alla convocazione
        delle assisi generali per l&apos;elezione di un nuovo maestro, come attesta
        ancora nel 1468 una ducale di Galeazzo Maria Sforza indirizzata &quot;dominis
        prepositis Vicoboldoni, Rondaneti, Brayde et Gambare&quot;, significativamente
        designati &quot;promotoribus ordinis humiliatorum&quot;, perch&#xE8;
        riuniscano il capitolo generale nella prepositura di S. Calimero, fuori
        Porta Romana di Milano, per procedere all&apos;elezione di un nuovo maestro
        generale essendo morto il precedente. Nel tardo Quattrocento sopravvive
        ancora, dunque, la chiara coscienza che le origini degli Umiliati passavano
        per Viboldone.<br>
        <br>
        (da &quot;L&apos;Abbazia di Viboldone&quot;, 1990 Banca Agricola Milanese)</font>
      </p>
      </td>
  </tr>
</table>
<hr noshade="" size="1">
<table border="0" width="100%" cellspacing="0" cellpadding="0">
  <tr>
    <td align="center" valign="top" width="100%">
      <p><a target="pagina" style="color: rgb(0,0,255)" href="tagliaindex.html"><font color="#0000FF" face="Verdana, Arial, Helvetica, sans-serif" size="1"><b>indice
        Tagliabue</b></font></a></p>
    </td>
  </tr>
</table>
<hr noshade="" size="1">
<p align="center"><a href="../../index.html" target="_top"><img src="../ACZppplogo.JPG" alt="ACZppplogo.JPG (8252 byte)" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../../index.html" target="_top"><font color="#0000FF">Associazione
  Culturale Zivido</font></a><br>
  <a href="mailto:pierino.esposti@gmail.com"><font color="#0000FF">pierino.esposti@gmail.com</font></a></font></small></p>
</body>
</html>
