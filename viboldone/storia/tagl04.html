<html>
<head>
<meta name="GENERATOR" content="Microsoft FrontPage 3.0">
<title>Tagliabue4</title>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table border="0" width="100%" cellspacing="0" cellpadding="0">
  <tr>
    <td valign="top" width="100%">
      <p align="JUSTIFY"><b><font face="Verdana, Arial, Helvetica, sans-serif" size="2">Gli
        Umiliati a Viboldone</font></b><br>
        <font face="Verdana, Arial, Helvetica, sans-serif" size="1"> di Mauro
        Tagliabue<br>
        <br>
        <b>Una Comunit&#xE0; di &quot;Fratres et Sorores</b>&quot;<br>
        La coesistenza di frati e di suore nella stessa &quot;domus&quot;, vietata
        in via generale dai canoni, ma ammessa presso gli Umiliati, pur con le
        opportune precauzioni, &#xE8; documentata anche per Viboldone, bench&#xE8;
        tardivamente, a partire dalla seconda met&#xE0; del Duecento. E&apos; del
        1276 un documento, sul quale ritorneremo, che vede un intero nucleo familiare,
        quello dei Polvale, con padre, madre, figli e nipoti, fare un atto di
        dedizione alla &quot;ecclesia seu canonica seu domus humiliatorum&quot;
        di Viboldone, per condurvi la propria vita &quot;sicut fratres et sorores
        illius domus&quot;. Un decennio dopo, nel 1287, sar&#xE0; ancora uno
        di costoro a ricordare la propria madre, Belfiore, come &quot;devota&quot;
        vivente nella casa di Viboldone. Pi&#xF9; tardi, nel 1310, &#xE8;
        addirittura la nipote di un maestro generale, Benvenuta, &quot;professa
        dicte domus&quot;, a venir ricordata dallo zio, fra Guidotto Riboldi,
        che dimessosi dal generalato si era ritirato a Viboldone e, prossimo verosimilmente
        a morire, volle disporre della rendita derivantegli da un mulino sul Lambro
        a Melegnano in favore della comunit&#xE0;, oltre che della prediletta
        nipote: della porzione a lei riservata, &quot;soror&quot; Benvenuta avrebbe
        potuto disporre con piena libert&#xE0; per l&apos;acquisto di vestiti o per
        cure in caso di malattia, previa licenza tuttavia del preposito. Del permanere
        di &quot;sorores humiliatae&quot; a Viboldone si ha notizia ancora dopo
        che, nel 1327, Giovanni XXII non solo viet&#xF2; l&apos;ulteriore convivenza
        di frati e di suore nello stesso edificio, ma persino la contiguit&#xE0;
        di monasteri maschili e femminili. L&apos;ultima indicazione ci viene da un
        elenco di case umiliate risalenti al 1344: nella &quot;domus de Vicoboldono&quot;
        dimoravano 28 &quot;fratres&quot;, 7 &quot;sorores&quot;, 8 &quot;famuli&quot;.
        Poi pi&#xF9; nulla. Presumibilmente, anche questa comunit&#xE0; femminile,
        al pari di quelle esistenti in altri luoghi, venne estinguendosi nel corso
        del secolo XIV; il Tiraboschi, infatti, ci attesta che all&apos;inizio del
        Quattrocento non esistevano pi&#xF9; conventi comuni di frati e di suore.<br>
        Sull&apos;organizzazione e il tenore di vita della comunit&#xE0; femminile
        di Viboldone siamo assai poco informati. Si pu&#xF2; tuttavia presumere,
        in analogia ad altre comunit&#xE0; doppie, che a essa fosse preposta
        una &quot;ministra o magistra&quot; e vi si praticasse una vita di preghiera
        scandita dalle ore canoniche in alternanza con il lavoro manuale, &quot;pro
        sustentatione vitae suae&quot;. L&apos;&quot;exercitium manuale&quot; di maggior
        assorbimento dovette essere senz&apos;altro quello della lavorazione della
        lana, specialmente nelle sue fasi pi&#xF9; delicate. A suore dedite
        all&apos;opus lanae, dalla pettinatura alla filatura, alla tessitura, rimanda
        tra l&apos;altro la preziosa serie di quadretti, stupendi nella lore semplicit&#xE0;
        espressiva, che istoriano nei codici ambrosiani la conaca minore di fra
        Giovanni di Brera del 1421. In una parola, delle &quot;sorores&quot; di
        Viboldone potremmo ripetere quanto scrive Umberto di Romans delle Umiliate
        in generale: &quot;De lana et lino operantur assidue et fusum manibus
        apprehendunt&quot;. I pannilani inviati alla comunit&#xE0; cistercense
        di Morimondo, distrutte e saccheggiata dai Pavesi nel 1237, sono un&apos;ulteriore
        conferma dell&apos;impianto di un lanificio anche tra gli Umiliati e le Umiliate
        di Viboldone.<br>
        Si sa per certo che all&apos;elezione del preposto partecipavano anche le &quot;sorores&quot;,
        almeno fino al 1247, insieme alla componente maschile della comunit&#xE0;,
        chierici e fratelli laici. Questi ultimi, esclusi dagli atti capitolari
        soltanto a partire dal 1374, costituiscono un gruppo assai consistente
        entro la &quot;domus&quot; di Viboldone. Nel 1258 se ne contano almeno
        35; a essi vanno aggiunti 12 chierici (di cui sei sacerdoti, due diaconi
        e quattro suddiaconi) per non avere che un quadro comunitario ancora lontano
        - pensiamo - dalla sua completezza. La rivela, invece, un capitolo del
        1302, al quale intervennero. &quot;preter novem&quot;, tutti ifrati professi
        con diritto di voto: siccome i presenti risultano 29, a 38 membri doveva
        ascendere l&apos;intero nucleo comunitario. E di altri 29 frati, &quot;omnes
        professi&quot;, costituenti &quot;plus quam due partes&quot;, ossia i
        due terzi del capitolo conventuale, risulta formata la comunit&#xE0;
        nel 1310. Mentre,verso la met&#xE0; del Trecento, il numero di &quot;fratres&quot;
        dove essersi stabilizzato, come si &#xE8; visto, intorno alle 28 unit&#xE0;
        di essi, almeno 16 dovevano essere chierici, secondo quanto nel frattempo
        erano venute stabilendo le costituzioni dell&apos;Ordine.<br>
        Tra le prerogative per essere ammessi allo stato chiericale vi era quella
        di saper leggere e cantare. Ma a seguito delle disposizioni costituzionali
        emanate dal maestro generale Beltramo (1309-17), l&apos;accesso al chiericato
        da parte dei fratelli laici non venne pi&#xF9; consentito e, di riflesso,
        negato il passaggio a fratello laico professo da parte dei comnversi.
        Quest&apos;ultima categoria &#xE8; documentata anche per Viboldone: sono
        tali il frate Monte e il frate Ambrogio, entrambi conversi, che l&apos;8 settembre
        1276 intervengono in rappresentanza della &quot;domus de Vicoboldono&quot;
        a un contratto di permuta con il monastero di Chiaravalle, dando in cambio
        del diritto di decima sulle terre di Civesi e Rancate un bosco nel territorio
        di Sestogallo (l&apos;attuale Cascina Sestogallo), dove Chiaravalle intendeva
        portare un acquedotto e dove voleva trasformare le terre in prato. Accanto
        ai conversi spuntano i &quot;famuli&quot; o &quot;familiares&quot; ad
        arricchire ulterirmente il gi&#xE0; variegato quadro della comunit&#xE0;
        che, pur obbedendo a una concezione verticistica della scala sociale,
        integrava al suo interno personalit&#xE0;, categorie, mentalit&#xE0;
        e culture tanto diverse, riunendo comunque tutti nel momento cardine dell&apos;elezione
        del preposito, anche - almeno nel periodo iniziale - le componenti femminili.<br>
        Di questa microsociet&#xE0; potremmo tranquillamente ripetere, senza
        timore di errare, quanto papa Alessandro IV, il 23 novembre 1258, scriveva
        al re di Francia per indurlo ad accogliere anche nel suo regno gli Umiliati,
        &quot;in provincia Lombardie potissimum dilatati&quot;; si guadagnano
        da vivere con il lavoro delle proprie mani, distribuiscono le elemosine,
        praticano l&apos;ospitalit&#xE0;, predicano la parola di Dio.<br>
        <br>
        (da &quot;L&apos;Abbazia di Viboldone&quot;, 1990 Banca Agricola Milanese)</font>
      </p>
      </td>
  </tr>
</table>
<hr noshade="" size="1">
<table border="0" width="100%" cellspacing="0" cellpadding="0">
  <tr>
    <td align="center" valign="top" width="100%">
      <p><a target="pagina" style="color: rgb(0,0,255)" href="tagliaindex.html"><font color="#0000FF" face="Verdana, Arial, Helvetica, sans-serif" size="1"><b>indice
        Tagliabue</b></font></a></p>
    </td>
  </tr>
</table>
<hr noshade="" size="1">
<p align="center"><a href="../../index.html" target="_top"><img src="../ACZppplogo.JPG" alt="ACZppplogo.JPG (8252 byte)" width="61" height="95" border="0"></a><br>
  <small><font face="Verdana, Arial, Helvetica, sans-serif" size="1">sito di propriet&#xFFFD;
  dell&apos;<a href="../../index.html" target="_top"><font color="#0000FF">Associazione
  Culturale Zivido</font></a><br>
  <a href="mailto:daniele.esposti@gmail.com"><font color="#0000FF">pierino.esposti@gmail.com</font></a></font></small></p>
</body>
</html>
