<html>
<head>
<meta name="GENERATOR" content="Microsoft FrontPage 3.0">
<title>Amelli Cesare - La battaglia di Marignano</title>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<tr>
  <td></td>
</tr>
<table width="100%" border="0" cellspacing="0" cellpadding="0">
  <tr>
    <td width="25%">
      <p><font face="Verdana, Arial, Helvetica, sans-serif" size="2" color="#FFFFFF">o</font></p>
    </td>
    <td align="right" valign="top" width="75%">
      <p><font size="2" face="Verdana, Arial, Helvetica, sans-serif"><b>La Battaglia
        sui libri</b></font></p>
    </td>
  </tr>
  <tr>
    <td width="25%" align="left" valign="top">
      <p><font face="Verdana, Arial, Helvetica, sans-serif" size="1" color="#800000">Amelli
        Cesare<br>
        <b>La Battaglia di Marignano</b><br>
        Ricerche e studi sull&apos;opera<br>
        degli Svizzeri e sui loro<br>
        rapporti con gli altri<br>
        Stati prima e dopo<br>
        la Battaglia<br>
        <br>
        1965<br>
        Edizioni Istituto Storico<br>
        Melegnanese.<br>
        Tip. Mascherpa - S.Giuliano M.</font></p>
    </td>
    <td align="left" valign="top" width="75%">
      <p align="JUSTIFY"><font face="Verdana, Arial, Helvetica, sans-serif" size="1">
        <b>I due opposti: Zuinglio e Schinner</b><br>
        Presente alla battaglia di Marignano c&apos;era anche Ulrico Swinglio, il padre
        della Riforma svizzera.<br>
        Nasce il 1&#xB0; gennaio 1484 a Wildhaus, che dipendeva dal convento di
        San Gallo. Destinato allo stato ecclesiastico, frequent&#xF2; le scuole
        umanistiche di Baslea e di Berna e nel 1500 era gi&#xE0; all&apos;universit&#xE0;
        di Vienna. Giovane di vivo ingegno, gioviale, amante degli studi, fu eletto
        parroco di Glarona, dove attese con zelo alle funzioni pastorali, pur
        senza trascurare gli studi e partecipando alle discussioni del mondo colto.
        Aveva erudizione classica ed ecclesiastica molto vasta, era buon parlatore:
        un grande orgoglio guidava il suo zelo di imparare e farsi strada, tanto
        che presto ebbe nella Svizzera fama di gran maestro. Venerava Erasmo,
        che nel 1515 pot&#xE8; avvicinare a Basilea.<br>
        Glarona, di cui era parroco, era un centro di reclutamento delle milizie
        svizzere, e per questo partecip&#xF2; con i suoi parrocchiani alla campagna
        d&apos;Italia (1513-1515) al servizio del papa, per cui ottenne anche una pensione
        pontificia di 50 fiorini per continuare gli studi umanistici.<br>
        Il sangue svizzero che aveva visto scorrere nella battaglia di Marignano
        aveva suscitato in lui un vivo turbamento, e ritornato in patria si oppose
        ai reclutamenti a servizio di stranieri. Proprio allora tra i suoi parrocchiani
        prevaleva il partito francese inteso ad ingaggiare milizie per la Francia;
        e Zuinglio fu costretto ad allontanarsi dalla parrocchia di Glarona per
        passare, come cappellano, presso l&apos;abbazia di Einsielden, santuario celebre
        e meta di pellegrinaggi.<br>
        Nel 1519 fu predicatore nella chiesa di Zurigo, la Grossmunster, dove
        si abbandon&#xF2; ad un&apos;oratoria irruente contro gli abusi della gerarchia
        ed il clero romano; affermava che l&apos;unica norma della vita cristiana era
        la Bibbia, seguendo in questo Lutero, di cui per&#xF2; si dichiarava
        rivale. E, nella sua predicazione, Marignano era sempre presente, perch&#xE8;
        tra i temi della sua eloquenza affiorava continuamente la lotta contro
        gli arruolamenti al servizio dei signori forestieri.<br>
        Ma la sua riforma non si ferma; il 1519 pu&#xF2; considerarsi l&apos;inizio
        del protestantesimo svizzero: predicazioni contro le indulgenze, le sacre
        immagini, le reliquie, i riti sacri, le processioni, l&apos;amministrazione
        dei sacramenti. capisaldi teologici della dottrina di Zuinglio sono: la
        Bibbia unica norma di fede; Cristo unico capo della Chiesa; la Chiesa
        &#xE8; la societ&#xE0; degli eletti; la gerarchia ecclesiastica ritenuta
        come usurpazione; nessun valore aveva l&apos;intercessione dei Santi; vane
        le opere soddisfatorie. L&apos;espansione delle dottrine di Zuinglio, che intendevano
        anche, sotto veste di riforma religiosa, dare unit&#xE0; nazionale alla
        Svizzera, provoc&#xF2; la resistenza dei Cantoni originari intorno a
        Lucerna e Friburgo, pi&#xF9; saldi nelle proprie tradizioni religiose,
        e pi&#xF9; legati a Roma anche da interessi molteplici.<br>
        Allorch&#xE8; le citt&#xE0; riformate, su proposta di Berna, decisero
        di chiudere ai Cantoni cattolici l&apos;importazione di vettovaglie attraverso
        i loro territori, questi ricorsero alle armi, e nella battaglia di Kappel
        (1531) annientarono l&apos;esercito zurighese abbandonato dai suoi alleati.
        Zuinglio, che nonostante il suo pacifismo erasmiano, era intervenuto alla
        battaglia con spada ed ascia, cadde nello scontro: il suo cadavere, riconosciuto,
        venne squartato e dato alle fiamme. La pace che tenne dietro consolid&#xF2;
        la situazione di fatto: fermando l&apos;espansione della riforma di Zuinglio
        in Svizzera, e limitandola a Zurigo, Basilea, Berna, Sciaffusa e Grigioni.<br>
        Zuinglio non &#xE8; caduto in una lotta come se l&apos;era sognata, nella
        quale si fossero riunite contro gli Asburgo tutte le potenze favorevoli
        al pensiero evangelico; e neppure in una lotta che fosse stata combattuta
        per il nuovo assetto politico della Svizzera, da lui sognato, sotto la
        guida dei due Cantoni Zurigo e Berna; ma &#xE8; caduto in una contesa
        di carattere del tutto locale. Tuttavia lo scontro di Kappel dell&apos;11 ottobre
        1531, in cui una schiera disordinata e malcondotta soccombette a forze
        superiori, &#xE8; un avvenimento storico di primo piano che inizia il
        pi&#xF9; che centenario periodo delle guerre di religione. Qui, per
        la prima volta, si cap&#xEC; che era spuntata un&apos;epoca, in cui il principio
        religioso doveva incrociare tutti gli altri legami, sia di comunanza etnica
        sia politica.<br>
        Possiamo stare certi che tra i ricordi incancellabili della difficile
        e complessa vita di Ulrico Zuinglio, la battaglia di Marignano, con la
        strage di tanti svizzeri amici del riformatore, era al primo posto. <a href="amelli10.html"><font color="#0000FF">(nota
        1)</font></a> Meno chiara, e pi&#xF9; difficile all&apos;analisi &#xE8;
        la figura di Matteo Schinner, presidente del Consiglio di guerra svizzero
        in Italia.<br>
        Diciamo subito che ancora oggi non &#xE8; possibile definire se Schinner
        difendeva la forma politica di un&apos;alleanza nella lealt&#xE0; dei patti
        e della parola data e giurata, oppure se agiva per un senso del potere
        che gli veniva da una spiccata ambizione. Matteo (o Mattia) Schinner,
        nato a Gombs, nell&apos;Alto Vallese, da poveri genitori, ma da una famiglia
        che anticamente era illustre, univa una erudizione assai rara al suo tempo
        con una eloquenza straordinaria; il popolo lo seguiva, e parecchi erano
        a lui affezionati. Ricco di attivit&#xE0; e di intelligenza organizzativa,
        aveva acquistato molto influsso sulle persone pi&#xF9; accreditate dei
        Cantoni.<br>
        Il papa Giulio II non poteva scegliere un uomo pi&#xF9; adatto per iniziare
        i suoi antichi scopi in Svizzera. Per consiglio di Schinner e con il suo
        intervento, Giulio II cre&#xF2; un Corpo permanente di guardie svizzere
        nel 1505 per la sua augusta persona, che era composto da 200 alabardieri
        scelti indifferentemente da tutti i Cantoni. Poco tempo dopo, nel 1510,
        Schinner fu innalzato alla dignit&#xE0; di Legato a latere, ed in questa
        autorit&#xE0; mandato presso la Dieta Elvetica convocata a Schwitz.<br>
        La caratteristica politica di Schinner era l&apos;avversione contro la Francia.
        Ed il tema antifrancese trionf&#xF2;, per merito suo, nella proposta
        di un&apos;alleanza con il Pontefice, per cinque anni. In questa alleanza i
        Cantoni si obbligavano a somministrare seimila uomini per la difesa della
        Chiesa, e a non entrare in alcuna Lega con i suoi nemici. Bisognava per&#xF2;
        rompere i legami con il re francese Luigi XII, perch&#xE8; Schinner
        vedeva l&apos;alleanza con il papa poco logica con quella della Francia: l&apos;uno
        e l&apos;altra erano nemici? E fu trovato il modo per evitare che fosse rinnovata
        la domanda francese: aumento di soldi e di stipendi con tanta arroganza
        da indispettire il re. Luigi XII rispose: &quot;Non so capire come pochi
        miserabili montanari osino considerarmi come loro tributario e pretendano
        dettare a me legge&quot;. E fu la rottura. Schinner ebbe la vittoria diplomatica.<br>
        La sua azione politica attravers&#xF2; momenti drammatici. Nella guerra
        in Italia, proprio agli inizi, i concittadini di Schinner del Vallese,
        come tutti gli Svizzeri, si erano divisi in due fazioni: filofrancesi
        e antifrancesi, che erano i pi&#xF9; numerosi e capitanati dallo stesso
        loro vescovo Schinner, che succedeva a Giusto di Silinen, partigiano della
        Francia e che era sfuggito all&apos;ira di una sollevazione capeggiata da Giorgio
        Auf-der-Flue, detto anche Supersax, cittadino di Berna, amato dai Bernesi.<br>
        Ma presto tra i due, Schinner e Supersax, si venne ad una rottura: l&apos;uno
        era geloso del credito dell&apos;altro. Avendo il Supersax subito un&apos;ingiustizia,
        per istigazione dei suoi avversari, quando pot&#xE8;, eccit&#xF2;
        il furore popolare contro Schinner. Ma Schinner, per riaffermare la sua
        posizione di vescovo e principe del Vallese, in pieno inverno volle arrivare
        fino a Roma. A Roma fu ricevuto dal papa Giulio II, che lo riconferm&#xF2;
        nella dignit&#xE0; di Legfato della Santa Sede, lo promosse al cardinalato,
        lanci&#xF2; contro Supersax e i suoi seguaci un decreto di scomunica.
        E con questo fatto, lo Schinner stringeva in modo indissolubile i suoi
        destini con quelli del potere temporale della Santa Sede.<br>
        Ma la politica antifrancese si diffondeva largamente tra gli Svizzeri,
        perch&#xE8; era favorita dal contegno sprezzante del re francese Luigi
        XII: in tal modo il vescovo di Sion aveva molto seguito. Si deve a Schinner
        la restaurazione di Massimiliano Sforza sul ducato di Milano: quando,
        il 18 luglo 1512, Massimiliano entrava in Milano, il cardinal di Sion
        era governatore generale e reggente dello Stato milanese. La presa del
        possesso del duca avvenne con i massimi onori, preparati da Schinner:
        i rappresentanti della Svizzera lo ricevettero alle porte, dove il landmano
        di Zug, Schwartzmaurer, tenne un discorso in italiano; il duca rispose
        che riguarderebbe sempre i Cantoni come i suoi difensori e padri, e che
        si reggerebbe sempre secondo i loro illuminati consigli.<br>
        Le ore pi&#xF9; tragiche per Schinner dovettero essere per Marignano.
        Aveva visto divisioni e contese tra i suoi combattenti; parecchi avevano
        addirittura defezionato e si erano staccati. Alla fine trinf&#xF2; la
        sua eloquenza. Si doveva attaccare i Francesi fuori Milano, verso Marignano,
        dove l&apos;esercito di Francesco I si era accampato. A mezzogiorno del 13
        settembre 1515, le truppe svizzere si incamminavano alla volta di San
        Donato: Matteo Schinner era alla loro testa, in abiti pontificali, con
        le insegne di Legato pontificio, su un cavallo spagnolo scortato da alcuni
        cavalieri: viaggiava, diceva, verso il trionfo.<br>
        Tutta la sua politica antifrancese lo aveva portato verso lo scontro che
        avrebbe dovuto essere vittorioso: i suoi soldati erano invincibili; il
        re di Francia aveva l&apos;et&#xE0; di un fanciullo; i momenti erano propizi;
        l&apos;ora del combattimento sarebbe scoccata al declinare della giornata,
        come alla vittoriosa Novara, dove l&apos;uso della cavalleria e dell&apos;artiglieria
        era impossibile; il conto da saldare con i filofrancesi, suoi avversari
        in Sion e nel Vallese, stava per essere pagato.<br>
        Schinner, che viene descritto come l&apos;antifrancese quasi per vocazione
        e poi per necessit&#xE0; politica, il cardinale della Svizzera, il Legato
        del papa, l&apos;ex governatore di Milano, probabilmente non ebbe alcun dubbio
        ed esitazione sull&apos;esito dello scontro: non avrebbe immaginato che soltanto
        un anno dopo, il 27 novembre 1516, i Deputati del Corpo Elvetico avrebbero
        dovuto firmare la Pace Perpetua proprio con Francesco I, che in quel momento
        era distante da lui solo di pochi chilometri, ambedue in terra straniera,
        ritenuta da ambedue specifica propriet&#xE0; privata!<br>
        Dopo la disfatta di Marignano, il cardinale non si arrese. Da Innsbruk,
        ritorn&#xF2; nella terra vallese, a Sion, dove era sempre vescovo e
        principe. Ma il partito contrario, capeggiato ancora da Supersax, riprese
        vita ed audacia. Al cardinale fu dato l&apos;ostracismo. I palazzi vescovili,
        i castelli, i possedimenti suoi furono presi d&apos;assalto. La sua famiglia
        scacciata, i suoi ufficiali malmenati. Al figlio maggiore di Supersax
        fu affidata la carica di vescovo e di principe di Sion.<br>
        Schinner non riton&#xF2; pi&#xF9; a Sion; consum&#xF2; quasi tutta
        la sua vita nella corte imperiale, o nel cantone di Zurigo, dove era molto
        stimato. Ma il vivace Matteo Schinner non stava fermo: venne ancora in
        Italia con mercenari svizzeri dove si combatteva contro la Francia, ma
        i tempi erano cambiati. Altri Svizzeri erano con Francesco I per difendere
        gli interessi francesi in Italia!.<br>
        A questo punto si potrebbe aprire un&apos;argomentazione sui rapporti tra il
        riformatore Zuinglio ed il cardinal Schinner, per fissare fino a che punto
        si intesse un contatto e una differenza tra i due contemporanei. Ma usciremmo
        dal nostro asserto storiografico per spaziare in campi assai vasti e non
        meno interessanti. E&apos; certo per&#xF2; che la conclusione della Pace
        Perpetua tra Svizzeri e Francesi venne a coronare gli sforzi della predicazione
        antimercenaria e pacifista di Zuinglio, mentre le laboriose costruzioni
        diplomatiche e belliche di Schinner ricevevano un colpo mortale.<br>
        Tuttavia il cardinal Schinner pu&#xF2; essere considerato come fedele
        portavoce e come difensore della presenza dei programmi papali in Svizzera.
        Schinner non ha tradito nessuno: &#xE8; andato sempre su una unica strada,
        anche quando i tempi e le circostanze gli furono decisamente sfavorevoli.
        Non cos&#xEC; possiamo dire di altri protagonisti delle guerre in Italia.
        E&apos; stato sconfitto, &#xE8; vero; le sue idee politiche non hanno avuto
        fortuna duratura, bisogna pur ammetterlo; talora agiva con eccessivo zelo
        per arrivare direttamente ad un unico scopo: egli per&#xF2; non &#xE8;
        un disertore.<br>
        Di questo uomo forte la storia non ha ancora detto l&apos;ultima parola: qualora
        riuscissimo a dimostrare che la fedelt&#xE0; di Schinner alla causa
        di Giulio II e di Leone X era una fedelt&#xE0; ecclesiastica, una fedelt&#xE0;,
        cio&#xE8;, per il trionfo dei programmi pontifici verso l&apos;unit&#xE0;
        d&apos;Italia sotto la dominazione di un principe italiano fosse pure il papa,
        ed una fedelt&#xE0; alla Santa Sede depositaria di dottrine sublimi,
        noi allora potremmo collocare in una nuova splendida luce il cardinal
        Schinner, superiore ai piccoli personaggi della politica complessa del
        nostro Cinquecento Italiano. Il cardinal di Sion muore a Roma nel 1522,
        ed &#xE8; sepolto nella chiesa dell&apos;Anima. <a href="amelli10.html"><font color="#0000FF">(nota
        2)</font></a></font></p>
    </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td>
      <hr noshade="" size="1">
    </td>
  </tr>
  <tr>
    <td align="center" valign="top">
      <p><font face="Verdana, Arial, Helvetica, sans-serif" size="1" color="#0000FF"><a href="amelli01.html" target="pagina"><b>indice
        libro</b></a><b> -<a href="battaglialibri.html" target="pagina"> indice
        sezione</a> - <a href="../archivio.html" target="pagina">archivio</a></b></font></p>
    </td>
  </tr>
  <tr>
    <td>
      <hr noshade="" size="1">
    </td>
  </tr>
</table>
<p align="center"><a href="../../index.html" target="_top"><img src="../ppplogoacz.jpg" width="61" height="95" border="0"></a><br>
  <font size="1" face="Verdana, Arial, Helvetica, sans-serif">sito di propriet&#xFFFD;
  della <a href="../../index.html" target="_top"><font color="#0000FF">Associazione
  Culturale Zivido</font></a><br>
  <font color="#0000FF"><a href="mailto:webmaster@aczivido.net">webmaster@aczivido.net</a></font></font></p>
</body>
</html>
