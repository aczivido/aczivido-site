<html>
<head>
<meta name="GENERATOR" content="Microsoft FrontPage 3.0">
<title>Amelli Cesare - La battaglia di Marignano</title>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<tr>
  <td></td>
</tr>
<table width="100%" border="0" cellspacing="0" cellpadding="0">
  <tr>
    <td width="25%">
      <p><font face="Verdana, Arial, Helvetica, sans-serif" size="2" color="#FFFFFF">o</font></p>
    </td>
    <td align="right" valign="top" width="75%">
      <p><font size="2" face="Verdana, Arial, Helvetica, sans-serif"><b>La Battaglia
        sui libri</b></font></p>
    </td>
  </tr>
  <tr>
    <td width="25%" align="left" valign="top">
      <p><font face="Verdana, Arial, Helvetica, sans-serif" size="1" color="#800000">Amelli
        Cesare<br>
        <b>La Battaglia di Marignano</b><br>
        Ricerche e studi sull&apos;opera<br>
        degli Svizzeri e sui loro<br>
        rapporti con gli altri<br>
        Stati prima e dopo<br>
        la Battaglia<br>
        <br>
        1965<br>
        Edizioni Istituto Storico<br>
        Melegnanese.<br>
        Tip. Mascherpa - S.Giuliano M.</font></p>
    </td>
    <td align="left" valign="top" width="75%">
      <p align="JUSTIFY"><font face="Verdana, Arial, Helvetica, sans-serif" size="1">
        <b>La pace perpetua</b><br>
        Renato, bastardo di Savoia, Gran Maestro della Casa di Francesco I, comparve
        alla fine di ottobre 1516 davanti alla Dieta di Friburgo, presiedendo
        un&apos;ambasciata francese composta da Luigi di Forbini&#xE8;res, signore
        di Sali&#xE8;re, e di carlo Duplessis. Questi ministri, avendo con i
        Deputti del Corpo Elvetico spiegato ed esteso con qualche nuovo articolo
        il Trattato dell&apos;anno precdente, sottoscrissero il 27 novembre 1516 la
        celebre allenza con la Corona di Francia, conosciuta sotto il nome di
        &quot;Pace Perpetua&quot;, che serv&#xEC; sempre come base a tutti i
        Trattati stipulati in seguito tra i re di Francia e la Svizzera. Ed ecco
        il testo:<br>
        </font></p>
      <table width="100%" border="0" cellspacing="0" cellpadding="3">
        <tr>
          <td width="5%" align="center" valign="top">
            <p><font face="Verdana, Arial, Helvetica, sans-serif" size="1">1</font></p>
          </td>
          <td width="95%" align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1">Qualunque
              inimicizia e rancore saranno estinti per sempre fra la Corona di
              Francia ed il Corpo Elvetico, e sottentrer&#xE0; l&apos;unione la pi&#xF9;
              sincera tra le Potenze contraenti, le quali porranno reciprocamente
              in libert&#xE0; i propri prigionieri senza pretendere riscatto.</font></p>
          </td>
        </tr>
        <tr>
          <td width="5%" align="center" valign="top">
            <p><font face="Verdana, Arial, Helvetica, sans-serif" size="1">2</font></p>
          </td>
          <td width="95%" align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1">Saranno
              compresi in questo trattato, oltre ai Tredici Cantoni, l&apos;Abate e
              la citt&#xE0; di San Gallo, la Repubblica del Vallese e quella
              delle Leghe Grigie e Cadee, e le citt&#xE0; di Bienne di Mulhausen.</font></p>
          </td>
        </tr>
        <tr>
          <td width="5%" align="center" valign="top">
            <p><font face="Verdana, Arial, Helvetica, sans-serif" size="1">3</font></p>
          </td>
          <td width="95%" align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1">Se
              qualche membro del Corpo Elvetico o qualche particolare di questa
              Confederazione avesse pretensioni contro Sua Maest&#xE0; od i
              suoi sudditi, saranno decise da arbitri scelti da una parte e dall&apos;altra.</font></p>
          </td>
        </tr>
        <tr>
          <td width="5%" align="center" valign="top">
            <p><font face="Verdana, Arial, Helvetica, sans-serif" size="1">4</font></p>
          </td>
          <td width="95%" align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1">Tutte
              le immunit&#xE0; ed i privilegi di cui i sudditi del Corpo Elvetico
              avevano goduto in Francia, prima della rottura del 1512, saranno
              ad essi continuati d&apos;ora innanzi in perpetuo in tutti gli Stati
              che quella Corona possiede, ed in tutti quelli che essa potesse
              acquistare in avvenire.</font></p>
          </td>
        </tr>
        <tr>
          <td width="5%" align="center" valign="top">
            <p><font face="Verdana, Arial, Helvetica, sans-serif" size="1">5</font></p>
          </td>
          <td width="95%" align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1">Sua
              maest&#xE0; confermer&#xE0; con questo Trattato i privilegi
              e franchigie dei mercenari svizzeri, che erano state loro accordate
              dai suoi predecessori. (nota 1)</font></p>
          </td>
        </tr>
        <tr>
          <td width="5%" align="center" valign="top">
            <p><font face="Verdana, Arial, Helvetica, sans-serif" size="1">6</font></p>
          </td>
          <td width="95%" align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1">Sua
              Maest&#xE0; per dimostrare al Corpo Elvetico il suo sincero desiderio
              di vivere d&apos;ora innanzi nella pi&#xF9; perfetta armonia, e volondo
              per questa ragione soddisfare alle sue antiche pretensioni, acconsente
              al pagamento dei 400.000 scudi d&apos;oro dovuti ai Cantoni dopo la pace
              di Digione, e di aggiungervi altri 300.000 scudi d&apos;oro in compenso
              delle spese da essi incontrate negli ultimi loro conflitti in Italia,
              della qual somma Sua Maest&#xE0; pagher&#xE0; 200.000 scudi
              all&apos;atto di sottoscrivere il presente Trattato, 200.000 al 1&#xB0;
              gennaio 1517, 200.000 al 1&#xB0; gennaio 1518, e gli altri 100.000
              al 1&#xB0; gennaio 1519. Le somme occorrenti per questi quattro pagamenti
              saranno trasportate, a tutta spesa e carico del re di Francia, in
              Friburgo.</font></p>
          </td>
        </tr>
        <tr>
          <td width="5%" align="center" valign="top">
            <p><font face="Verdana, Arial, Helvetica, sans-serif" size="1">7</font></p>
          </td>
          <td width="95%" align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1">Affinch&#xE8;
              la buona intelligenza, pace ed amicizia si vadano sempre ogni giorno
              maggiormente rinforzando tra le Potenze contraenti, nessuna delle
              due parti accorder&#xE0; n&#xE8; passaggio, n&#xE8; ritirata
              sui suoi paesi, signorie e terre, ai nemici dell&apos;altra.</font></p>
          </td>
        </tr>
        <tr>
          <td width="5%" align="center" valign="top">
            <p><font face="Verdana, Arial, Helvetica, sans-serif" size="1">8</font></p>
          </td>
          <td width="95%" align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1">Per
              la stessa ragione, nessuna delle due parti accorder&#xE0; asilo
              ai sudditi che hanno commesso delitti criminali contro l&apos;altra,
              ma ne far&#xE0; la consegna sulla prima domanda.</font></p>
          </td>
        </tr>
        <tr>
          <td width="5%" align="center" valign="top">
            <p><font face="Verdana, Arial, Helvetica, sans-serif" size="1">9</font></p>
          </td>
          <td width="95%" align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1">Sua
              Maest&#xE0; non permetter&#xE0; che alcuno dei suoi sudditi
              brandisca le armi contro i Cantoni o loro alleati e vassalli nelle
              terre, paesi e signorie di quelli.</font></p>
          </td>
        </tr>
        <tr>
          <td width="5%" align="center" valign="top">
            <p><font face="Verdana, Arial, Helvetica, sans-serif" size="1">10</font></p>
          </td>
          <td width="95%" align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1">Il
              Corpo Elvetico si obbliga del pari a non concedere alcuna leva di
              soldati a quei sovrani che volessero assalire Sua Maest&#xE0;,
              sia nel Regno di Francia, sia nei suoi Stati d&apos;Italia.</font></p>
          </td>
        </tr>
        <tr>
          <td width="5%" align="center" valign="top">
            <p><font face="Verdana, Arial, Helvetica, sans-serif" size="1">11</font></p>
          </td>
          <td width="95%" align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1">I
              sudditi delle Potenze contraenti potranno passare e ripassare liberamente
              negli Stati dell&apos;uno e dell&apos;altro, senza essere molestati e gravati
              di alcuna nuova gabella o pedaggio.</font></p>
          </td>
        </tr>
        <tr>
          <td width="5%" align="center" valign="top">
            <p><font face="Verdana, Arial, Helvetica, sans-serif" size="1">12</font></p>
          </td>
          <td width="95%" align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1">Sua
              Maest&#xE0; perdoner&#xE0;, in contemplazione del Corpo Elvetico,
              a tutti quei sudditi del Ducato di Milano ed altri Stati d&apos;Italia
              che potessero aver seguite le parti di Massimiliano Sforza.</font></p>
          </td>
        </tr>
        <tr>
          <td width="5%" align="center" valign="top">
            <p><font face="Verdana, Arial, Helvetica, sans-serif" size="1">13</font></p>
          </td>
          <td width="95%" align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1">I
              privilegi ed immunit&#xE0; accordate dai Duchi di Milano agli
              abitanti di Lugano , Locarno, Val Maggio e Mendrisio, e a quelli
              della Valtellina e Contea di Chiavenna, verranno ad essi confermati
              da Sua Maest&#xE0;, nel caso che i Cantoni conreggenti di questi
              quattro possedimenti e le Leghe Grigie, come proprietari della Valtellina
              e Contea di Chiavenna, si inducessero a restituire questi apesi
              al re, mediante il pagamento delle somme convenute nei due articoli
              seguenti.</font></p>
          </td>
        </tr>
        <tr>
          <td width="5%" align="center" valign="top">
            <p><font face="Verdana, Arial, Helvetica, sans-serif" size="1">14</font></p>
          </td>
          <td width="95%" align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1">I
              Cantoni conreggenti di questi quattro possedimenti italiani nominati
              nell&apos;articolo precedente avranno un anno di tempo, contando dalla
              data del presente Trattato, per determinarsi se essi preferiscono
              conservare i detti quattro possedimenti in perpetuo, oppure se volessero
              restituirli a Sua Maest&#xE0;, ricevendo un equivalente di 300.000
              scudi d&apos;oro.</font></p>
          </td>
        </tr>
        <tr>
          <td width="5%" align="center" valign="top">
            <p><font face="Verdana, Arial, Helvetica, sans-serif" size="1">15</font></p>
          </td>
          <td width="95%" align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1">Sar&#xE0;
              del pari accordato alle Leghe Grigie il termine di un anno, nella
              loro qualit&#xE0; di sovrani della Valtellina e della Contea di
              Chiavenna, per determinare se esse vogliano conservare il possedimento
              di questi due distretti staccati dal milanese, o restituirli a Sua
              Maest&#xE0;, contro il pagamento di 150.000 scudi d&apos;oro.</font></p>
          </td>
        </tr>
        <tr>
          <td width="5%" align="center" valign="top">
            <p><font face="Verdana, Arial, Helvetica, sans-serif" size="1">16</font></p>
          </td>
          <td width="95%" align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1">La
              Potenza che rimarr&#xE0; padrona di questi quattro distretti italiani
              e della valtellna e Contea di Chiavenna, ricever&#xE0; dall&apos;altra
              tutti i titoli, documenti ed archivi che vi riguardano. <a href="amelli10.html"><font color="#0000FF">(nota
              2)</font></a></font></p>
          </td>
        </tr>
        <tr>
          <td width="5%" align="center" valign="top">
            <p><font face="Verdana, Arial, Helvetica, sans-serif" size="1">17</font></p>
          </td>
          <td width="95%" align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1">I
              cantoni di Uri, Schwitz e Unterwald conserveranno per sempre ed
              in tutta sovranit&#xE0; la citt&#xE0; e contea di Bellinzona,
              secondo le disposizioni del Trattato di Arona del 1503.</font></p>
          </td>
        </tr>
        <tr>
          <td width="5%" align="center" valign="top">
            <p><font face="Verdana, Arial, Helvetica, sans-serif" size="1">18</font></p>
          </td>
          <td width="95%" align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1">Nel
              confermare il Trattato di Arona, il re confermer&#xE0; ancora,
              senza alcuna restrinzione, il Capitolato di Milano fatto nel 1499
              e nel 1503 fra il predecessore di Sua Maest&#xE0; ed il Corpo
              Elvetico.</font></p>
          </td>
        </tr>
        <tr>
          <td width="5%" align="center" valign="top">
            <p><font face="Verdana, Arial, Helvetica, sans-serif" size="1">19</font></p>
          </td>
          <td width="95%" align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1">Il
              re pagher&#xE0; i sussidi o stipendi annuali al Corpo Elvetico
              in ragione di 2.000 fiorini del Reno per ciascun Cantone, altrettanti
              per le Leghe Grigie e Cadee, altrettanto per il Vallese, altrettanto
              per dividersi fra l&apos;Abate e la citt&#xE0; di San Gallo, e finalmente
              la stessa somma da ripartirsi fra le citt&#xE0; di Bienne e di
              Mulhausen.</font></p>
          </td>
        </tr>
        <tr>
          <td width="5%" align="center" valign="top">
            <p><font face="Verdana, Arial, Helvetica, sans-serif" size="1">20</font></p>
          </td>
          <td width="95%" align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1">Questo
              Trattato di alleanza ed unione deve durare in perpetuo tra la Corona
              di Francia ed il Corpo Elvetico.</font> </p>
          </td>
        </tr>
        <tr>
          <td width="5%" align="center" valign="top">
            <p><font face="Verdana, Arial, Helvetica, sans-serif" size="1">21</font></p>
          </td>
          <td width="95%" align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1">Il
              re, in questo Trattato, ha come testimoni il papa Leone X, e la
              Santa Sede; il re d&apos;Inghilterra, di Scozia, e di navarra; la Signoria
              di Venezia; i Duchi di Savoia, di Lorena, e di Gheldria; ed infine
              la Casa De&apos; Medici di Firenze.</font></p>
          </td>
        </tr>
        <tr>
          <td width="5%" align="center" valign="top">
            <p><font face="Verdana, Arial, Helvetica, sans-serif" size="1">22</font></p>
          </td>
          <td width="95%" align="left" valign="top">
            <p align="JUSTIFY"><font face="Verdana, Arial, Helvetica, sans-serif" size="1">I
              cantoni ed i loro coalleati hanno come testimoni l&apos;Imperatore, ed
              il Santo Impero di Germania; il papa Leone X, e la Santa Sede; la
              Casa d&apos;Austria, con i Duchi di Virtenberg e di Savoia.</font></p>
          </td>
        </tr>
      </table>
      <p align="JUSTIFY"><font face="Verdana, Arial, Helvetica, sans-serif" size="1">I
        rimanenti articoli contengono regolamenti di precauzioni sulle contese
        che potrebbero insorgere in avvenire tra le parti contraenti, e sulle
        quali le parti si obbligano a pronunciare, senza offendere, le rispettive
        giurisdizioni. Si richiamano inoltre, pi&#xF9; minutamente, gli accordi
        stipulati sotto Luigi XII nel Trattato di Arona, sulla scelta di quattro
        arbitri, ed anche di un quinto qualora ci fosse necessit&#xE0;, al congresso
        e termine prescritto per radunarsi, con lo scopo di definire immediatamente
        ed in modo amichevole ogni sorta di contestazioni che potessero sorgere
        fra le due parti contraenti.<br>
        Questo Trattato della &quot;pace Perpetua&quot; fu sottoscritto il 27
        novembre 1516 a Friburgo, e fu giurato nella cattedrale di quella citt&#xE0;
        con tutta la solennit&#xE0; possibile, dagli ambasciatori di Francia
        e dai Rappresentanti dei Membri del Corpo Elvetico indicati nell&apos;articolo
        secondo. Il re Francesco I, per accrescere l&apos;importanza del Trattato,
        volle che si facessero i giuramenti anche alla sua presenza: il Corpo
        Elvetico allora elesse il landmano Schwartzmaurer di Zug ed il governatore
        Falk di Friburgo, come rappresentanti in questa occasione.<br>
        Gli ambasciatori svizzeri giunsero il 15 dicembre a Parigi, ed ebbero
        la prima udienza presso Francesco I il giorno 16. La mattina del giorno
        18 dicembre 1516 il re di Francia ratific&#xF2; la Pace Perpetua; il
        giorno 20 dicembre si giur&#xF2; dal re e dagli ambasciatori svizzeri,
        nella cattedrale di Notre Dame a Parigi, con grande sollennit&#xE0;.
        Il giorno 24, vigilia di natale, gli ambasciatori svizzeri ricevettero
        l&apos;udienza del congedo dal re, che fece rendere loro le stesse feste ed
        i medesimi onori riservati ai Rappresentanti delle Case Reali: in quell&apos;occasione
        il re fu particolarmente gentile e pieno di riguardi. La famiglia reale
        ed i principali signori della Corte di Francia gareggiavano nel riempire
        di doni gli ambasciatori svizzeri, che ritornarono in patria il 4 gennaio
        1517. Da aollora la Svizzera, in maggioranza, fu per gli interessi bellici
        e politici di Francesco I, anche se continuava a rifornire di mercenari
        il papa, oppure in minima parte le altre aprti avversarie. <font color="#0000FF">(nota
        3)</font><br>
        La Pace Perpetua non era naturalmente ben vista dai nemici di Francia,
        cio&#xE8; dagli aderenti alla ormai vecchia Lega, alla quale gli Svizzeri
        avevano dapprima aderito e per la quale si erano battuti eroicamente,
        soli e per due giorni, a Marignano. E la Pace Perpetua attrraversa il
        suo periodo di crisi, creato dall&apos;Imperatore, dal papa, aiutati principalmente
        dal cardinal di Sion. Costoro affermavano che la guerra aveva uno scopo
        nobile: riportare sul trono di Milano e dei suoi avi l&apos;unico discendente
        della sfortunata ed incompresa stirpe dei Visconti, per la quale la nazione
        elvetica aveva per lungo tempo conservata gloriosamente la signoria. Si
        doveva poi riprendere la guerra, perch&#xE8; lo Sforza era un vicino
        pi&#xF9; sicuro che non un regnante francese. E per la guerra, che si
        poteva e doveva ancora intraprendere, erano stati stanziati stipendi pi&#xF9;
        generosi e pi&#xF9; alti di quelli di Francia.<br>
        La Francia, da parte sua, non rimaneva inattiva in tale offensiva propria
        di una guerra fredda. Andava dicendo che il papa aveva assoldato un esercito
        svizzero per mandare contro il re di Francia. Decantava i benefici dell&apos;amicizia
        francese ed i veri interessi per i cantoni. Ricordava con insistenza le
        alleanze tra Svizzeri e la nazione francese cos&#xEC; solennemente giurate;
        ed era questo un argomento psicologicamente molro forte per gli Svizzeri,
        tanto persuasivo quanto quello degli stipendi elevati.<br>
        La crisi della Pace Perpetua era aperta. Che cosa ricordasse Marignano
        in quel momento alla nazione svizzera, non lo potremo mai conoscere. Passavano
        gli anni: i ricordi diventavano tenui sotto il pressante incalzare delle
        necessit&#xE0; quotidiane. Sui campi insanguinati della Bassa Milanese
        ritornava la vita rustica nella serena quiete georgica ed umile. Solo
        Ulrico Zuinglio, il parroco che aveva accompagnato i suoi uomini a Marignano
        teneva alto lo spirito della disfatta ed il suo significato.<br>
        In questi contrasti di sollecitazioni e di differenti proposte. i Cantoni
        rimasero per qualche tempo indecisi. Finalmente tutti, ad eccezione di
        Zurigo che sulla persuasione di Zuinglio ricusava ogni proposta straniera,
        si mantennero fedeli a Francesco I, e siglarono la loro fedelt&#xE0;
        con un nuovo trattato in Lucerna, il 7 maggio 1521: i Cantoni ed i loro
        alleati, l&apos;Abate di San gallo, iGrigioni, le citt&#xE0; di Mulhausen,
        Bienne, Rothveyl, accordavano alla Francia facolt&#xE0; di assoldare
        nei loro paesi i combattenti, per difesa della Francia, e del Milanese,
        da sei a sedicimila uomini, ma non pi&#xF9; senza loro preciso permesso;
        il re di Francia aumentava gli stipendi, prometteva di soccorrere i cantoni
        con la cavalleria, artiglieria o denari qualora fossero assaliti; questo
        trattato doveva durare per uttta la vita del re Francesco I e per tre
        anni dopo la sua morte. La crisi era superata.<br>
        Il cardinal di Sion ed il conte di Sultz, governatore del Tirolo, presentatisi
        alla Dieta di Lucerna, per offrire forti controproposte, non vennero ascoltati:
        la nazione elvetica, tranne Zurigo, era filofrancese. <a href="amelli10.html"><font color="#0000FF">(nota
        4)</font></a><br>
        Per&#xF2;, nonostante gli accordi ben chiari, non si pot&#xE8; impedire
        che cittadini privati, di loro spontanea iniziativa, si arruolassero in
        gran numero sotto le bandiere dell&apos;imperatore e delle forze antifrancesi.
        <a href="amelli10.html"> <font color="#0000FF">(nota 5)</font></a> Si ripeteva
        cos&#xEC; il grave errore della vigilia di Marignano: la perenne divisione
        tra gli stessi Svizzeri, che andavano al servizio di coloro che avevano
        bisogno di carne umana per i campi di battaglia senza perdite delle proprie
        vite.<br>
        La speculazione sul valore degli Svizzeri, approfittando della loro povert&#xE0;
        economica, creava dunque divisione anche politica e nazionale. Quando,
        fra qualche anno, si scatener&#xE0; la lotta per la Riforma protestante,
        il paese sar&#xE0; maggiormente travolto nella pi&#xF9; grave scissione,
        quella religiosa. Cos&#xEC; la Svizzera si avviava ad una nuova lunga
        fase della sua storia: dal divisionismo cantonale ai rapporti delle proprie
        decisioni, fino al governo centrale senza ridurre le autonomie locali,
        cos&#xEC; da istituire un ordine federale, in cui la neutralit&#xE0;
        pi&#xF9; stretta rimase il canone fondamentale della politica internazionale
        ed anche la base del forte sviluppo economico e del suo alto livello sociale.</font></p>
    </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td>
      <hr noshade="" size="1">
    </td>
  </tr>
  <tr>
    <td align="center" valign="top">
      <p><font face="Verdana, Arial, Helvetica, sans-serif" size="1" color="#0000FF"><a href="amelli01.html" target="pagina"><b>indice
        libro</b></a><b> -<a href="battaglialibri.html" target="pagina"> indice
        sezione</a> - <a href="../archivio.html" target="pagina">archivio</a></b></font></p>
    </td>
  </tr>
  <tr>
    <td>
      <hr noshade="" size="1">
    </td>
  </tr>
</table>
<p align="center"><a href="../../index.html" target="_top"><img src="../ppplogoacz.jpg" width="61" height="95" border="0"></a><br>
  <font size="1" face="Verdana, Arial, Helvetica, sans-serif">sito di propriet&#xFFFD;
  della <a href="../../index.html" target="_top"><font color="#0000FF">Associazione
  Culturale Zivido</font></a><br>
  <font color="#0000FF"><a href="mailto:webmaster@aczivido.net">webmaster@aczivido.net</a></font></font></p>
</body>
</html>
