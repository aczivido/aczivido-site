<html>
<head>
<meta name="GENERATOR" content="Microsoft FrontPage 3.0">
<title>Arnold Esch - I mercenari svizzeri in Italia</title>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<tr>
  <td></td>
</tr>
<table width="100%" border="0" cellspacing="0" cellpadding="0">
  <tr>
    <td width="25%">
      <p><font face="Verdana, Arial, Helvetica, sans-serif" size="2" color="#FFFFFF">o</font></p>
    </td>
    <td align="right" valign="top" width="75%">
      <p><font size="2" face="Verdana, Arial, Helvetica, sans-serif"><b>La Battaglia
        sui libri</b></font></p>
    </td>
  </tr>
  <tr>
    <td width="25%" align="left" valign="top">
      <p><font face="Verdana, Arial, Helvetica, sans-serif" size="1" color="#800000">Arnold
        Esch </font><font face="Verdana, Arial, Helvetica, sans-serif" size="1" color="#800000"><br>
        <b>I mercenari svizzeri in Italia.</b><br>
        L&apos;esperiena delle guerre<br>milanesi
        (1510-1515)<br>
        tratta da fonti bernesi<br>
        <br>
        <br>
        Alberti Editore<br>
        per la<br>
        Societ&#xE0; dei Verbanisti<br>
        Verbania-Intra, 1999.</font></p>
    </td>
    <td align="left" valign="top" width="75%">
      <p align="JUSTIFY"><font face="Verdana, Arial, Helvetica, sans-serif" size="1"><u>Introduzione.
        Splendore e miseria del mercenario: le spedizioni italiane del primo Cinquecento
        nella prospettiva individuale degli arruolati comuni. Fonti poco appariscenti,
        tramandate per caso: il fondo &quot;Unn&#xFC;tze Papiere&quot; (&quot;Carte
        inutili&quot;) dell&apos;Archivio di Stato di Berna.</u><br><br>
      &quot;Mai prima i confederati avevano visto accampamenti s&#xEC; splendidi e ricchi
        come quelli, che abbiamo avuto finora in citt&#xE0; e campagna. Tutto
        ci&#xF2; che l&apos;uomo desidera, lo si trova a sufficienza. Per tale motivo
        i soldati sono pieni di soldi e di cose meravigliose, appartenute ai francesi
        e raccolte dappertutto&#x2026; Siamo cos&#xEC; felici e stiamo cos&#xEC;
        bene per cui il Signore Iddio sia ringraziato per l&apos;eternit&#xE0;&quot;.
        Con queste euforiche parole Peter Falk di Friburgo rivel&#xF2; in una
        lettera del giugno 1512, mandata per conoscenza anche a Berna, lo stato
        di allegra eccitazione in cui era caduta la truppa svizzera durante la
        sua irresistibile marcia verso Pavia e Milano. Ancora nella giustificazione
        addotta alcuni mesi dopo da un semplice bernese, che aveva voluto rifarsi
        di sua iniziativa, per la mancata corresponsione dello stipendio, su una
        famiglia benestante di Varese, catturandone un membro (&quot;..e lo catturai
        a Varese sulla piazza davanti a una gran folla e lo portai fuori dal paese
        con la forza&#x2026;&quot;; &quot;con l&apos;alabarda gli diedi una spinta&#x2026;&quot;;
        &quot;e vi fu gente che voleva impedirlo, ma nessuno era cos&#xEC; abile
        di riuscirvi&quot;), ancora in questa giustificazione si riconosce la
        nuova autopercezione: che tutto cio&#xE8; si possa ottenere e niente
        possa essere proibito, ora che ogni nemico arretra davanti agli Svizzeri.<br>
        Si parler&#xE0; dunque piuttosto di stati d&apos;animo, rimanendo sotto il
        livello della grande politica, e volutamente. Dovrebbe essere lecito mettere
        in primo piano, accanto alla storia diplomatica delle guerre milanesi,
        vastamente trattata, la prospettiva individuale dei semplici partecipanti,
        l&apos;atmosfera: cio&#xE8; l&apos;immensa attrazione esercitata dalla guerra
        su uomini che uscivano dalle loro valli e dalla quotidiana regolarit&#xE0;
        della loro vita contadina, per entrare, con stupore, in un mondo pi&#xF9;
        grande, alle cui tentazioni soccombevano come in uno stato d&apos;ebbrezza
        e che ritornavano (se mai vi fu ritorno) cambiati.<br>
        Perch&#xE9; il rovescio della medaglia - fatto deducibile dalle stesse
        fonti, ma anche esperienza di tutti i tempi - &#xE8; la miseria di coloro
        che non riuscivano pi&#xF9;, a causa di tale autopercezione, a reinserirsi
        nell&apos;operosa vita di tutti i giorni. Vedremo uomini che in patria non
        erano pi&#xF9; in grado di disfarsi di quello che avevano imparato durante
        le guerre italiane: come per esempio un soldato di Appenzell che &quot;a
        Milano aveva rubato una catenina d&apos;argento&quot;, mentre altri, &quot;subito
        dopo la nostra ultima guerra, hanno formato una banda per rubare, sottrarre,
        bruciare, uccidere&quot;. Un altro, &quot;partito con parecchi soldati
        alla volta di Milano&quot;, fu colto in flagrante nel Bernese; da un interrogatorio
        svoltosi a Berna venne fuori che qualcuno vendeva le armi, &quot;fucili,
        balestre e martinetti&quot;; un uomo nativo della Val d&apos;Anniviers nel
        Vallese, rubava nell&apos;Obersimmental, &quot;quando si marciava verso Pavia&quot;;
        quando poi egli &quot;si era diretto verso Crema&quot; aveva rubato nel
        Kandertal, e dopo, &quot;quando avevano lasciato Crema&quot;, in Unterwalden,
        dove egli, come altrove, aveva &quot;furtivamente sottratto denaro&quot;:
        era sfuggito alla morte in battaglia, ora moriva impiccato.</font></p>
    </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td>
      <hr noshade="" size="1">
    </td>
  </tr>
  <tr>
    <td align="center" valign="top">
      <p><font face="Verdana, Arial, Helvetica, sans-serif" size="1" color="#0000FF"><b><a href="esch01.html">indice
        libro</a> -<a href="battaglialibri.html"> indice sezione</a> - <a href="../archivio.html">archivio</a></b></font></p>
    </td>
  </tr>
  <tr>
    <td>
      <hr noshade="" size="1">
    </td>
  </tr>
</table>
<p align="center"><a href="../../index.html" target="_top"><img src="../ppplogoacz.jpg" width="61" height="95" border="0"></a><br>
  <font size="1" face="Verdana, Arial, Helvetica, sans-serif">sito di propriet&#xFFFD;
  della <a href="../../index.html" target="_top"><font color="#0000FF">Associazione
  Culturale Zivido</font></a><br>
  <font color="#0000FF"><a href="mailto:webmaster@aczivido.net">webmaster@aczivido.net</a></font></font></p>
</body>
</html>
