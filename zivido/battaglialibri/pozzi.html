<html>
<head>
<meta name="GENERATOR" content="Microsoft FrontPage 3.0">
<title>Idillio Pozzi - Le &quot;clausole di Gallarate&quot; e la battaglia di Marignano</title>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<tr>
  <td></td>
</tr>
<table width="100%" border="0" cellspacing="0" cellpadding="0">
  <tr>
    <td width="25%">
      <p><font face="Verdana, Arial, Helvetica, sans-serif" size="2" color="#FFFFFF">o</font></p>
    </td>
    <td align="right" valign="top" width="75%">
      <p><font size="2" face="Verdana, Arial, Helvetica, sans-serif"><b>La Battaglia
        sui libri</b></font></p>
    </td>
  </tr>
  <tr>
    <td width="25%" align="left" valign="top">
      <p><font face="Verdana, Arial, Helvetica, sans-serif" size="1" color="#800000">Idillio
        Pozzi</font><font face="Verdana, Arial, Helvetica, sans-serif" size="1" color="#800000"><br>
        <b>Le &quot;clausole di Gallarate&quot; e la<br>battaglia di Marignano</b><br>
        manoscritto</font></p>
    </td>
    <td align="left" valign="top" width="75%">
      <p align="JUSTIFY"><font face="Verdana, Arial, Helvetica, sans-serif" size="1">Dopo l&apos;incorporazione
        della Leventina sotto la sovranit&#xE0; della Confederazione, avvenuta
        nel 1439, il Cantone di Uri promosse azioni militari, combinate con ambascerie,
        per raggruppare le popolazioni del Ticino in una coalizione contro gli
        Sforza: lo scontro avvenne a Castiglione Olona nell&apos;estate del 1449 con
        grave sconfitta degli Urani ed alleati con conseguente riaffermazione
        della fortezza di Bellinzona a controllo dei passi alpini.<br>
        Ciononostante, i Confederati e gli Sforza ritennero opportuno migliorare
        le relazioni con un Trattato d&apos;amicizia concluso da Galeazzo nel 1467
        e rinnovato nel 1477 nonostante il timore della &quot;perfidia milanese&quot;.
        La variet&#xE0; di esperienze vissute su vari fronti europei in questa
        parte di secolo e con certezza del proprio valore militare, tempr&#xF2;
        il coraggio e lo spirito decisionale dei Confederati che tra il 1469 e
        il 1536 furono tra i protagonisti della scena europea e delle &quot;guerre
        d&apos;Italia&quot;: nel novembre 1478, l&apos;anno successivo del rinnovo del Trattato
        d&apos;amicizia, gli Urani, disinvolti, lanciavano 10.000 uomini alla conquista
        di Bellinzona il cui assedio veniva tolto con l&apos;arrivo di rinforzi da
        Milano poi sconfitti nella confusa battaglia di Giornico il 28 dicembre.<br>
        Le mire di Carlo VIII e Luigi XII sull&apos;Italia, coinvolsero mercenari svizzeri
        in entrambi i fronti Francese e Milanese, a Novara nel 1495 e ancora il
        6 aprile 1500 col rifiuto di combattersi; la prima volta fu consentito
        a Carlo VIII di ritirarsi indenne, mentre la seconda Ludovico il Moro
        fu tradito dall&apos;Urano Turmann e tradotto prigioniero in Francia dove mor&#xEC;.
        I successi lombardi di Luigi XII rafforzarono il reclamo svizzero delle
        promesse inappagate dal 1495 nella somma di 300.000 scudi, e l&apos;inadempienza
        francese giustific&#xF2; Uri, Schwytz e Nitwald al saccheggio di Lugano
        e Locarno nell&apos;estate del 1501 e febbraio 1503 con puntate a Varese ed
        Arona il cui Trattato dell&apos;11 aprile 1503 sanciva la propriet&#xE0;
        di Bellinzona, Biasca e Riviera alla Confederazione unitamente alla somma
        di 40.000 sterline.<br>
        Con l&apos;assestamento di Luigi XII a Milano con mire sul Regno di Napoli
        che pretendeva come gi&#xE0; Carlo VIII, i mercenari svizzeri continuarono
        ad affluire ma lasciando le loro vite a migliaia nell&apos;avventurosa impresa
        verso sud, dominata da Ferdinando Re d&apos;Aragona; per le sole campagne d&apos;Italia
        al servizio straniero si fanno risalire a 30.000, ossia il sei per cento
        della popolazione maschile svizzera. La Dieta cerc&#xF2; di accentrare
        la politica estera ed il controllo del mercenariato, ma senza successo:
        nell&apos;aprile 1507, al servizio di Luigi XII, gli Elvetici massacrarono
        i Genovesi sollevatisi contro i Francesi.<br>
        Papa Giulio II, succeduto ad Alessandro VI, intravide l&apos;unit&#xE0; del
        Genio politico Italiano a vantaggio del Papato e beneficio per l&apos;Europa
        incontrando il sostegno del Vescovo di Sion Mathieu Schiner che vedeva
        la presenza Francese il Lombardia come una persistente minaccia per i
        Cantoni Elvetici. Dopo la sconfitta di Venezia (che rifiutava la consegna
        della Romagna al Papa) inflitta dalla Lega di Cambrai nel maggio 1509
        ad Agnadello, Giulio II si gir&#xF2; contro i Francesi mentre Schiner
        convinceva la Dieta a concedere al Papa il reclutamento di un contingente
        stabile di 6.000 mercenari per la protezione della Santa Sede. La prima
        azione contro i Francesi si attu&#xF2; con una spedizione contro il
        Duca di Ferrara che ne godeva la protezione; tuttavia, scesi troppo tardi
        gli Svizzeri per causa di interventi diplomatici dissuasivi Francesi ed
        Austriaci, giunti a Chiasso nell&apos;estate del 1510 fecero dietro-front scatenando
        l&apos;ira di Giulio II che rifiut&#xF2; ogni pagamento. Peraltro, le azioni
        convincenti di Schiner, che indicava l&apos;arroganza di Luigi XII dopo la
        vittoria sui Veneziani e Spagnoli a Ravenna nell&apos;aprile 1512 e la pretesa
        di convocare un Concilio a Pisa al fine di deporre Giulio II e riformare
        la Chiesa, generarono inquietudine tanto che la Dieta invi&#xF2; una
        spedizione di milizie confederate forte di diciottomila soldati che unendosi
        ai Veneziani a Villafranca il 1 giugno 1512 fecero subito capitolare Cremona
        e Pavia, occupando Milano dopo che la popolazione, ribellatasi, aveva
        cacciato i Francesi che ripassavano le Alpi.<br>
        Il successo dava agli Elvetici il titolo di &quot;difensori della libert&#xE0;
        della Chiesa&quot; e di tanto traevano profitto per incorporarsi la valle
        di Antigorio e Domodossola, il Ticino tra Bellinzona e Chiasso con Lugano,
        Mendrisio e Balerna; la Valtellina con Bormio e Chiavenna. Massimiliano
        Sforza, figlio di Ludovico il Moro, veniva instaurato alla testa del Ducato
        che diventava Protettorato della Confederazione con compensazioni e benefici
        ed estensione del possesso svizzero sulla Signoria di Locarno, le valli
        Maggia e Verzasca.<br>
        Alla morte di Giulio II e Luigi XII succedevano Leone X, un Medici, e
        Francesco I ansioso di vendicare il suo predecessore riprendendo il Milanese
        controllato dai Confederati in maniera maldestra: la mancanza di una politica
        estera coerente, le difficili relazioni coi Principati confinanti, l&apos;inesperienza
        a gestire un potere centralizzato e complesso, odiati dai Lombardi per
        causa delle esose esazioni fiscali, si sentivano disorientati e meno propensi
        a sostenere Massimiliano Sforza.<br>
        Francesco I si assicurava alleanze e neutralit&#xE0; delle Potenze Europee,
        godeva poi del ritorno di Genova in campo Francese e, fatto importante,
        l&apos;alleanza della potente Venezia. Gli Svizzeri, ben installati nel Milanese,
        fruivano di posizioni strategiche di difesa e la Dieta provvedeva all&apos;invio
        di nuovi contingenti in Piemonte sui colli di Susa e Pinerolo da cui abitualmente
        i Francesi scendevano a valle. All&apos;imminenza della discesa in Italia nell&apos;estate
        del 1515, gli Svizzeri si posizionavano, per il previsto scontro, sul
        Moncenisio e sul Monginevro ma con grande sorpresa, il Re, forte anche
        di ventimila Lanzichenecchi Tedeschi, irrompeva dal marchesato di Saluzzo,
        a sud, obbligando gli Svizzeri a retrocedere a Vercelli per non essere
        accerchiati, perdendo d&apos;un sol colpo i vantaggi strategici.<br>
        A questo punto Francesco I prospettava agli Svizzeri dei compensi in cambio
        dell&apos;abbandono del Ducato ma l&apos;insorgere di divergenze fra gli interlocutori,
        convinsero i contingenti di Berna, Friburgo, Soleure e Bienne a ritornare
        ai loro casolari lasciando Arona verso Domodossola mentre i Cantoni di
        centro ed est, con il Vallese, Basilea e Sciaffusa, ansiosi di mantenere
        il possesso delle terre conquistate dopo sforzi secolari, si ritirarono
        a Varese, sulla via del Gottardo.<br>
        Per quanto la parte occidentale del Ducato fosse nelle mani dei Francesi,
        la Dieta invi&#xF2; un rinforza i settemila uomini portando il corpo
        di spedizione Svizzero a trentamila nella piana del Po. Il cardinale Schiner
        si recava a Piacenza da dove sollecitava rinforzi Papali e Spagnoli mentre
        il contingente di Varese si trasferiva a Monza. Gli Svizzeri si ritrovarono
        soli, scoraggiati e privi di sussistenza in un paese spogliato dalle esazioni
        prima e dal saccheggio dopo: posizionatisi a Milano invece che a ridosso
        delle Alpi, ossia in una posizione tattica pi&#xF9; confacente alla
        loro abilit&#xE0; di manovra, percepivano ora il pericolo di una battaglia
        aperta in pianura.<br>
        L&apos;8 settembre 1515, a Gallarate, i Plenipotenziari Confederati ricevevano
        le clausole di scambio di Francesco I per l&apos;abbandono del Ducato: rispetto
        e pagamento di quanto stipulato nel precedente Trattato di Digione; pagamento
        di 700.000 ducati, equivalenti a due tonnellate e mezzo d&apos;oro; possesso
        di Bellinzona con la valle del Ticino; salvaguardia dell&apos;onore svizzero
        per l&apos;abbandono di Massimiliano Sforza con l&apos;investitura del Ducato di
        Nemours. Uri, Schwytz e Glaris, tormentati dalla perdita di territori
        ambiti per secoli e i cui soldati, a Monza, arringati da Zwingli erano
        determinati alla battaglia, rigettarono le proposte giudicate vergognose
        e di tradimento.<br>
        Alle aperture di Gallarate che consentivano al Re di impossessarsi della
        Lombardia senza colpo ferire, Mathieu Schiner proponeva di trincerarsi
        a Milano, avvenuto il 10 settembre col consenso della maggioranza dei
        rappresentanti cantonali, dove poter proseguire il negoziato per ulteriori
        concessioni. In realt&#xE0;, Schiner che era contrario all&apos;accordo di
        Gallarate, voleva risolutamente una soluzione militare contro Francesco
        I che si era piazzato a 12 km a sud di Milano, presso Melegnano, da dove
        poteva ostacolare il congiungimento di eventuali rinforzi Spagnoli e Papali
        coi Confederati. A chi, dunque, l&apos;iniziativa per la Battaglia?<br>
        Il pericolo di una nuova scissione per causa dell&apos;ordine ricevuto dai
        contingenti di Zurigo e Zug dai loro rispettivi governi cantonali di non
        opporsi ad onorevoli compromessi e quindi di ritirarsi, spinse Schiner
        a giocare il tutto per tutti ricorrendo allo stratagemma: fece correre
        la voce che elementi svizzeri di avanscoperta erano stati attaccati, alle
        porte di Milano, da avanguardie dell&apos;armata francese in marcia: la falsa
        notizia convinse tutti, Zurighesi e Zughesi compresi, a scendere subito
        in campo contro il nemico.<br>
        Nonostante il successivo accertamento falso delle notizie sulle avanguardie,
        non era pi&#xF9; possibile retrocedere ed il 13 e 14 settembre 1515
        fu combattuta una feroce battaglia che oppose 25.000 Svizzeri a 30.000
        Francesi. Le virt&#xF9; della fanteria svizzera non potevano pi&#xF9;
        reggere il confronto con la modernit&#xE0; dei Francesi i cui cannoni
        e archibugi seminavano vuoti di morte poi allargati dalla carneficina
        della cavalleria dimostratasi come vera &quot;force de frappe&quot;: artiglieria
        e cavalleria ridimensionarono quella fanteria che era considerata la migliore
        del mondo ad espressione complementare, segnando cos&#xEC; la fine del
        primato militare svizzero in Europa.<br>
        Zwingli, il futuro Riformatore di Zurigo che assistette come cappellano
        alla carneficina di dodicimila connazionali, rientrato in patria denunci&#xF2;
        con sermoni infuocati le morti crudeli dei giovani svizzeri per guerre
        straniere. Un progetto di pace ed alleanza coi Francesi, faceva riprendere,
        il 7 novembre a Ginevra, le clausole di Gallarate diventate definitive
        nel Trattato di &quot;pace perpetua&quot; di Friburgo del 29 settembre
        1516: riconoscimento del possesso di Bellinzona, Locarno e la Maggia,
        Lugano e Mendrisio (ossia il Ticino odierno) la Valtellina con Bormio
        e Chiavenna, Luino e Domodossola venivano escluse.<br>
        Marignano segn&#xF2; per gli Svizzeri una grande svolta: le sfortunate
        esperienze esterne edificarono la Confederazione verso il centro solidificandola;
        le forze guerriere si trasformarono nell&apos;ingegno artigianale e nell&apos;intraprendenza
        mercantile; la Riforma attecchiva come virt&#xF9; individuale e solidariet&#xE0;
        sociale quali strumenti morali moderni per la costruzione di una Nazione
        Confederata che ha espresso una democrazia ordinata, efficiente e di alta
        Civilt&#xE0; Europea.<br>
        Alla Citt&#xE0; di Gallarate rimane il rammarico della mancata accettazione
        delle clausole di cui porta il nome e la delusione del rinvio a Friburgo,
        accettazione che avrebbe salvato anche diecimila vittime del campo Francese
        oltre che una vita diversa per Zwingli, poi morto tragicamente. Le circostanze
        giocano ruoli determinanti e cambiano il corso della Storia.</font></p>
      </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td>
      <hr noshade="" size="1">
    </td>
  </tr>
  <tr>
    <td align="center" valign="top">
      <p><font face="Verdana, Arial, Helvetica, sans-serif" size="1" color="#0000FF"><b><a href="battaglialibri.html">
        indice sezione</a> - <a href="../archivio.html">archivio</a></b></font></p>
    </td>
  </tr>
  <tr>
    <td>
      <hr noshade="" size="1">
    </td>
  </tr>
</table>
<p align="center"><a href="../../index.html" target="_top"><img src="../ppplogoacz.jpg" width="61" height="95" border="0"></a><br>
  <font size="1" face="Verdana, Arial, Helvetica, sans-serif">sito di propriet&#xFFFD;
  della <a href="../../index.html" target="_top"><font color="#0000FF">Associazione
  Culturale Zivido</font></a><br>
  <font color="#0000FF"><a href="mailto:daniele.esposti@gmail.com">pierino.esposti@gmail.com</a></font></font></p>
</body>
</html>
