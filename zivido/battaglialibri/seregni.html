<html>
<head>
<meta name="GENERATOR" content="Microsoft FrontPage 3.0">
<title>Giovanni Seregni - Corrispondenza del card. Matteo Schinner</title>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<tr>
  <td></td>
</tr>
<table width="100%" border="0" cellspacing="0" cellpadding="0">
  <tr>
    <td width="25%">
      <p><font face="Verdana, Arial, Helvetica, sans-serif" size="1" color="#FFFFFF">o</font></p>
    </td>
    <td align="right" valign="top" width="75%">
      <p><font size="2" face="Verdana, Arial, Helvetica, sans-serif"><b>La Battaglia
        sui libri</b></font></p>
    </td>
  </tr>
  <tr>
    <td width="25%" align="left" valign="top">
      <p><font face="Verdana, Arial, Helvetica, sans-serif" size="1" color="#800000">Alberto
        B&#xFC;chi<br>
        <br>
        <b>&quot;Korrespondenzen und Akten<br>
        zur Geschichte des Kardinals<br>
        Matth. Schinner&quot;.</b><br>
        Band I, 1489-1515.<br>
        <br>
        Un volume in-8, di 600 pagine<br>
        con due tavole.<br>
        Basilea, Rudolf Geering, 1920.<br>
        Commento di Giovanni Seregni<br>
        su &quot;Archivio Storico Lombardo&quot;,<br>
        pp.372-384</font></p>
    </td>
    <td align="left" valign="top" width="75%">
      <p align="JUSTIFY"><font face="Verdana, Arial, Helvetica, sans-serif" size="1">Il Prof.
        Alberto B&#xFC;chi, mentre attende a preparare la biografia di Matteo
        Schiner, cardinale di Sion, offre agli studiosi una primizia veramente
        preziosa, pubblicando parte per esteso, parte in sunto oppure a mo&apos; di
        regesto i documenti che a tale biografia servono di base. La raccolta
        di essi era stata iniziata dal Padre Franz Jos. Joller e condotta a buon
        punto dal parroco Ferd. Schmid. Il B&#xFC;chi con nuove indagini l&apos;ha
        compiuta. Ne &#xE8; frutto l&apos;opera del cui primo volume ci vogliamo
        qui occupare.<br>
        Esso ci conduce sino alla battaglia di Marignano ed alle sue immediate
        conseguenze, cio&#xE8; sino alla fine del 1515, e contiene 503 documenti
        in varia lingua, (latina, tedesca, italiana), di cui pi&#xF9; che la
        met&#xE0; inediti. Emanano questi da trentacinque fra biblioteche ed
        archivi svizzeri, italiani, austriaci, inglesi, spagnuoli, francesi. Gli
        Archivi di Stato di Milano, Mantova, Torino, Venezia, Firenze e l&apos;Archivio
        Vaticano hanno fra gli altri fornito un ricco materiale. Molte le opere
        adibite e citate, dai Diari del Sanuto, dalle Epistole del Bembo, dalle
        Lettere del Morone sino (per additare uno fra molti esempi) ad una notizia
        pubblicata da un altissimo nostro contemporaneo. Un secondo volume di
        quasi uguali proporzioni conterr&#xE0; le lettere e gli atti degli ultimi
        sette anni di vita del cardinale.<br>
        L&apos;importanza di quest&apos;opera, non tanto per la storia della Svizzera quanto
        per quella di Milano, dell&apos;Italia, dell&apos;Europa, non ha quasi d&apos;uopo d&apos;essere
        segnalata a chi rammenti la grande parte avuta dal cardinale Sedunense
        (come lo chiamano i nostri classici) nelle epiche lotte con le quali s&apos;inizia
        l&apos;et&#xE0; moderna. Acerbo nemico della Francia, protettore degli Sforza,
        vero signore della Lombardia per un triennio, consigliere a volte, a volte
        strumento di Giulio II e di Leone X,, lo Schiner (o Schinner) fu tra i
        primi personaggi di tutta l&apos;agitata vita europea del suo tempo. Fra i
        suoi corrispondenti appaiono pontefici, cardinali, vescovi, nunzi, prelati
        accanto all&apos;imperatore ed a minori sovrani, a diplomatici e ministri,
        a capitani svizzeri e condottieri al soldo della Lega Santa ad umanisti
        ed artisti.<br>
        Qui ci limiteremo ad esporre in breve quelle notizie che pi&#xF9; direttamente
        concernono la nostra regione.<br>
        Il 16 aprile 1499 Lodovico il Moro scrive a Cesare Guasco, suo ambasciatore
        a Roma, dimostrandosi grandemente desideroso di veder conferito a Matteo
        Schiner il vescovato di Sion (Sitten) &quot;quale suo barba gli lo vole
        renunciare&quot; (doc.25, da confrontarsi pure coi successivi 30, 32,
        33). Nicolao Schiner infatti, che tre anni prima aveva ottenuto tale vescovato,
        non sentendosi abbastanza energico per vincere la forte opposizione che
        trovava fra molti diocesani, era proclive a cedere la dignit&#xE0; al
        nipote Matteo, mentre il re di Francia avrebbe voluto fosse concessa ad
        un nipote del precedente vescovo, Jost von Silenen, di cui gli era stata
        molestissima la destituzione. Il papa oscillava fra le istanze francesi
        e quelle di Lodovico ed Ascanio Sforza; ma infine il candidato del partito
        francofilo fu indotto a desistere dalle sue aspirazioni, ed Alessandro
        VI si decise ad eleggere Matteo Schiner in luogo dello zio (20 settembre
        1499). Il nuovo vescovo, gi&#xE0; ostile di sentimento ai Francesi,
        non dimentic&#xF2; le premure di Lodovico il Moro (veggasi il doc.46);
        n&#xE9;, dopo che questi fu miseramente caduto, dimentic&#xF2; la
        causa de&apos; suoi figli. Per un momento parve a favore di questi interessarsi
        seriamente l&apos;imperatore Massimiliano, contando fra altro per arruolamenti
        e per appoggio sul vescovo di Sion: (veggasi la lettera imperiale del
        12 aprile 1507, doc. 90, nonch&#xE9; i documenti 95, 96, 97). Ma nulla
        per allora si fece.<br>
        Il doc. 98 &#xE8; una lettera dello Schiner a quei di Lucerna (2 ottobre
        1507) in favore dei conti di Arona, Federico e Luigi Borromeo, che avevano
        subito gravi soprusi.<br>
        Ai primi di luglio del 1509, cio&#xE8; un mese e mezzo circa dopo la
        battaglia di Vail&#xE0;, lo Schiner, scrivendo all&apos;imperatore (doc.
        113) esprime rammarico per la mancata spedizione cesarea in Italia; cerca
        dissuaderlo dell&apos;alleanza con Luigi XII, e consiglia invece un&apos;alleanza
        coi confederati svizzeri per la liberazione dell&apos;Italia dai Francesi.<br>
        Mentre Venezia si risollevava, si andava disegnando l&apos;antagonismo fra
        Giulio II ed &quot;i barbari&quot;; e le due parti si disputavano l&apos;aiuto
        militare degli Svizzeri e dei Vallesani. Questi ultimi contrassero lega
        con Luigi XII il 12 febbraio 1510; ma, per opera di Giorgio Soprasasso,
        un&apos;altra fu stipulata ben presto fra il pontefice ed i confederati con
        facolt&#xE0; a quei del Vallese di accedervi. Lo Schiner si adopera
        naturalmente per tale accessione e risolutamente si oppone all&apos;alleanza
        francese (doc.115, 116 e 118 del marzo e del maggio). Il 15 agosto (doc.128)
        un segretario di curia che si firma Sigismondo scrive da Roma al vescovo
        di Sion, lasciando capire come Giulio II desideri la pronta discesa degli
        Svizzeri per cacciare i Francesi da Milano: nel frattempo Genova sarebbe
        assalita per mare, e Parma da un esercito papale condotto dal duca d&apos;Urbino.
        Ma ai confederati bisognava dire solo che il papa li richiedeva per difesa
        sua e della Santa Sede... Venuto il tenore di questa lettera a notizia
        degli amici di Francia, lo Schiner sostenne che era apocrifa (doc.135,
        137, 139); ma &#xE8; molto probabile fosse in fatto autentica. Come
        sappiamo, l&apos;impresa di Genova fu realmente tentata prima ancora che gli
        Svizzeri, &quot;sollevati dall&apos;autorit&#xE0; e promesse del pontefice,
        istigati dal vescovo di Sion&quot; (Guicciardini), scendessero in Italia,
        dichiarando di non volere altro che recarsi al servizio del Santo Padre.
        Tuttavia la loro marcia fu osteggiata dai Francesi, che ben capivano il
        pericolo, e si ridusse ad un inutile giro per il Milanese e il Comasco.
        (Veggansi i doc.129, 132, 134, 136 dell&apos;autunno 1510).<br>
        Con l&apos;addensarsi delle nubi di guerra e del pericolo di scisma, la fortuna
        dell&apos;attivo ed intelligente vescovo di Sion sale a rapidi passi. Il 10
        marzo 1511 &#xE8; creato cardinale del titolo di Santa Pudenziana; il
        9 gennaio 1512 con bolla papale (doc.160), &#xE8; nominato a legato
        del pontefice presso l&apos;imperatore ed i confederali Svizzeri nonch&#xE9;
        in Germania e in Italia per ottenere aiuti a Giulio II contro i Bentivoglio
        ed Alfonso d&apos;Este; il 6 febbraio 1512 una nuova bolla diretta al capitolo
        di Novara (doc.164) lo designa a vescovo di quella citt&#xE0;, in luogo
        del destituito cardinale Federico di San Severino.<br>
        Intanto lo Schiner era in Italia intento ad uffici diplomatici. Gi&#xE0;
        add&#xEC; 21 gennaio 1512 trovavasi a Milano, onde con documento (161)
        gi&#xE0; edito dal Bazzetta e dal Cattini concedeva certa dispensa quaresimale
        agli abitanti delle valli di Anzasca e Macugnaga dietro preghiera di Lancillotto
        Borromeo, conte di Arona (scacciato da Luigi XII, ma pi&#xF9; tardi,
        dopo la restaurazione sforzesca, governatore di Novara, Alessandria e
        Domodossola). Tre giorni dopo era a Rimini, e di l&#xE0;, passando per
        altre citt&#xE0; della Romagna, si port&#xF2; poi a Venezia, ove rimase
        dal 30 marzo al 21 maggio. Da quella citt&#xE0; trattava coi confederati.
        Varie lettere di questo periodo (162, 163, 165, 166) si riferiscono agli
        eventi di Bologna; altri, cio&#xE8; una missiva del cardinale alla dieta
        svizzera (doc.171, 16 aprile 1512) ed un breve pontificio (doc.173, 18
        aprile) alla battaglia di Ravenna. Con questo breve giulio II faceva istanza
        perch&#xE8; lo Schiner provvedesse a ricondurre gli Svizzeri in campo
        contro i Francesi. La deliberazione d&apos;intervento fu presa dalla dieta
        federale ed annunciata al cardinale pochi giorni dopo (doc.174).<br>
        Da lettera dello Schiner al Gonzaga (doc.179, 9 maggio) si rivela che
        la partenza degli Svizzeri doveva aver luogo il 6 maggio. Per il Trentino
        essi scesero a congiungersi con l&apos;esercito veneziano e mossero quindi
        verso la Lombardia. Questi eventi sono illustrati da una lettera del doge
        di Venezia (doc.183, 21 maggio), nonch&#xE9; dal carteggio dello Schiner,
        anima dell&apos;impresa, coi capitani elvetici (doc.189) e col marchese di
        mantova (doc.190, 191, 192, 193). A questo egli richiedeva con istanza
        funi, cavi, barche, ancore, evidentemente per la costruzione di un ponte,
        mentre in pari tempo accennava a pratiche concernenti Cremona. La presa
        di questa citt&#xE0;, la marcia degli Svizzeri su Pizzighettone e Pavia
        sono narrate in lettera dal capitano Peter Falk alle autorit&#xE0; di
        Friburgo (doc.203, 19 giugno 1512). L&apos;ingresso del cardinale legato in
        Cremona fu un trionfo. Del popolo (narra il Falk) parte gridava &quot;Jullio,
        Jullio&quot;, altri &quot;Ecclesia&quot;, altri &quot;Liga&quot;, altri
        &quot;Duca&quot;: ma San marco era poco o punto ricordato. (&quot;Aber
        Marco ward lutzel oder gar nutzit gedacht&quot;).<br>
        Il doc.194, gi&#xE0; riprodotto nei diari del Sanuto, &#xE8; una sorta
        di proclama del cardinale Sedunense ai Milanesi, affinch&#xE8; non accolgano
        i Francesi in citt&#xE0; &quot;n&#xE8; in li borghi e ville de Milano&quot;
        sotto pena dell&apos;interdetto. Cooperino alla cacciata degli stranieri, ed
        avranno pace ed ottimo governo.<br>
        Il 21 giugno lo Schiner era a Pavia, ove (doc.204) confermava i privilegi
        di alcuni monasteri &quot;usque ad adventum ill.mi d. ducis Mediolani&quot;.
        Il d&#xEC; seguente (doc.205) nominava a luogotenente generale della
        Lega Santa Guglielmo VII di Monferrato, che a sua volta cre&#xF2; proprio
        commissario Andrea de Novellis vescovo di Alba.<br>
        Lo stato milanese si andava cos&#xEC; riconquistando agli Sforza, ma
        non senza incomodo delle popolazioni costrette a pagare grosse somme ai
        liberatori. Sulla storia di questa campagna gettano luce, oltre a note
        lettere del Morone e ad atti gi&#xE0; inseriti nei diari del Sanuto,
        documenti sin qui inediti; fra i quali (prescindendo da concessioni di
        armi papali e di onori diversi ai cantoni svizzeri) meritano ricordo le
        relazioni dei capitani di Basilea ai capi della loro citt&#xE0; (doc.208
        e 211, da Pavia, 30 giugno e 2 luglio 1512). Alle autorit&#xE0; di Basilea
        scrive pure il 2 novembre da Lodi il legato di quella citt&#xE0;, Lienhard
        Grieb junior (doc.277). Egli narra il viaggio degli ambasciatori svizzeri
        da Lugano per Como e Barlassina a Milano. Il governatore del ducato, Ottaviano
        Sforza, vescovo di Lodi, and&#xF2; loro incontro, li accolse cortesemente
        e li accompagn&#xF2; all&apos;albergo del Pozzo (&quot;bis zur Herberg ze
        dem Putzen&quot;). Il Grieb d&#xE0; poi ragguagli sulle ultime vicende
        di guerra, sulle mosse del Vicer&#xE8; di Napoli, capitano supremo della
        lega in Italia, sulle sue istanze per far ingresso in Milano insieme col
        duca Massimiliano. Il quale d&apos;altronde ottiene l&apos;avito dominio da Dio
        dapprima, poi dalla Confederazione (&quot;vorab von got und dornoh von
        der Eidgnoschaft&quot;). Il resto della lettera riguarda l&apos;incontro degli
        ambasciatori col cardinale a Melegnano ed il proseguimento del viaggio
        alla volta di Roma.<br>
        Gi&#xE0; il 3 ottobre 1512 si era ufficialmente stipulata la lega fra
        il duca e i cantoni svizzeri: vi accenna lo Schiner in una lettera al
        borgomastro e al consiglio di Basilea (doc.278, 6 novembre, da Milano),
        ove li mette pure in guardia contro le pratiche di G. G. Trivulzio e li
        prega di farsi rappresentare all&apos;ingresso di Massimiliano Sforza in Milano;
        ingresso che, come si sa, ebbe luogo agli ultimi di dicembre. Nel gennaio
        il nuovo principe donava al cardinale, a cui tanto doveva, il marchesato
        di Vigevano, la Sforzesca (&quot;possessionem Sfortianam&quot;) ed altri
        feudi gi&#xE0; del Trivulzio.<br>
        Va ricordata una lettera del marchese di Mantova al cardinale (doc.290,
        del 9 febbraio 1513). Corrono voci di pratiche di pace fra Venezia e l&apos;imperatore;
        questi otterrebbe 300.000 ducati, di poi ogni anno altri 30.000 ducati
        &quot;in recognitione di feudo&quot; ed inoltre Verona col Veronese. Il
        Gonzaga teme quindi di perdere le terre di Asola, Lonato e Sermione, e
        chiede consigli sulla condotta da seguire.<br>
        Frattanto saliva al pontificato Leone X. Il 4 marzo 1513 (doc.292) Peter
        Falk scrive da Roma alle autorit&#xE0; di Friburgo partecipando le sue
        impressioni circa il nuovo pontefice, da cui &#xE8; stato ricevuto in
        udienza. Altrettanto Giulio II era collerico, altrettanto &#xE8; mite
        il suo successore; non si &#xE8; mai udita da lui una parola scortese,
        non vi &#xE8; in lui traccia di impudicizia o d&apos;altro difetto. Manifiche
        le feste per l&apos;incoronazione: tutta Roma sembrava in fiamme. Leone X ha
        ricostituita la guardia pontificia. Il cardinale di Sion &#xE8; in ottime
        relazioni col nuovo papa, della cui elezione &#xE8; stato primo fautore:
        lo Schiner &#xE8; quindi &quot;domine factotum&quot; (Forse in questo
        il Falk s&apos;illudeva un poco). Il cardinale stesso parla della parte da
        lui avuta nel conclave e dei meriti dell&apos;eletto in una sua lettera al
        duca di Milano (doc.295, 18 marzo, da Roma); ove fra l&apos;altro accenna pure
        ad una cava che si fa dal Ticino &quot;la quale &#xE8; molto prejudiciale
        de le cose mie et destructione de la Sforzesca&quot;. Epper&#xF2; prega
        il Duca di provvedere.<br>
        Il documento 305a (Roma, 31 maggio 1513), qui per la prima volta edito
        per esteso, &#xE8; il trattato di alleanza quinquennale &quot;inter
        S. D. N. Leonem X pontificem m. et magnificos d.nos Confedaratos Alemanie
        Alte&quot;;(cos&#xEC; &#xE8; qui indicata la Svizzera). Alcuni articoli
        riguardano Milano, alleata degli Svizzeri: ad esempio la promessa, che
        poi non ebbe seguito, di restituzione di Parma e Piacenza allo Sforza.<br>
        Il 20 giugno 1513 il cardinale scrive da Roma al capitano di basilea (doc.306),
        rallegrandosi per la vittoria di Novara, e raccomandando indulgenza per
        la sua Vigevano, oppressa con grave taglia di guerra. Al 21 (doc.307)
        esprime anche a Massimiliano Sforza i suoi rallegramenti, nonch&#xE9;
        il desiderio di nuove imprese. L&apos;imperatore dovrebbe cominciare quella
        di Borgogna; anche si potrebbe tentare d&apos;ingrandire lo stato milanese
        con l&apos;acquisto di Crema e di Bergamo. Ma aggiunge: &quot;dubito che qui
        cossi leviter procedendo ymo reintegrando scismatici, sicuti est in via,
        successive il favore et devotione de li Helvetii et multi altri venerano
        ad callare&quot;. Allude evidentemente alla reintegrazione dei cardinali
        di San Severino e di Santa Croce nella dignit&#xE0;, se non nei benefizi,
        la quale avvenne pochi giorni dopo nonostante l&apos;opposizione dello Schiner
        medesimo e del suo collega inglese. Il mittente conclude raccomandando
        allo Sforza di bruciar la lettera e di conferire pi&#xF9; ampiamente
        col signor Altosasso (Ulrich von Hohensax). Della stessa data sembra una
        lettera ad Andrea del Burgo (doc.308), ove pure il cardinale consiglia
        di adoperare gli Svizzeri mentre sono ancora &quot;caldini&quot; per imprese
        in Borgogna o contro i Veneziani; di non disgustarli, ad ogni modo, per
        non fare il gioco dei Francesi.<br>
        Nel settembre 1513 egli scrive reiteratamente alla dieta federale ed agli
        ambasciatori svizzeri, accennando (oltre che a cose milanesi) alla caduta
        di Terouanne in mano degli Inglesi ed ai successi di Borgogna. Verso la
        fine dello stesso mese lo Sforza, scrivendo allo Schiner (doc.329 e 330),
        accenna all&apos;impresa di Crema, alle notizie della vittoria (di Borgogna
        senza dubbio), al pagamento del soldo, alla riduzione della taglia imposta
        a Vigevano. In una successiva del 3 ottobre (doc.332) dice il Duca d&apos;essere
        venuto a Milano nonostante la peste &quot;per dare forma alli dinari delli
        Sig.ri Helvetii&quot; e per attendere alla &quot;perfectione de le cose
        pratichate in Casale mazore&quot;. Della conferenza di Casal Maggiore
        parlano il Morone nelle sue lettere e il Sanuto: ne deriv&#xF2; fra
        l&apos;altro la convenzione fra il cardinale di Sion (a nome pure del cardianle
        Gurcense, del vicer&#xE8; di Napoli, del duca di Milano) ed i fratelli
        Adorno per la vagheggiata espulsione dei Fregoso da Genova (doc.334).<br>
        Il carteggio fra il duca ed il suo protettore, lo Schiner, continua frequente.
        Il 12 ottobre lo Sforza accenna a &quot;la felice nova de la gloriosa
        victoria riportata contro Veneziani&quot; (doc.336); il 14 preannuncia
        che il giorno 16 verr&#xE0; a Vigevano &quot;a disnare&quot; col cardinale
        (doc.337); il 19, mentre comunica notizie venute da Roma e dalla Svizzera,
        annuncia che P. Colonna entrer&#xE0; ai servizi di Milano, che gli Spagnuoli
        dovranno prendere Crema ed acquartierarvisi, che non &#xE8; ancora conclusa
        la pratica per il castello di Milano (il quale si arrese solo un mese
        pi&#xF9; tardi), che in Milano si diffonde la peste (doc.339). Il cardinale
        lo prega intanto (doc.340) di pagare il resto del debito fatto presso
        &quot;l&apos;oste del Puteo de Mediolano&quot; per il capitano &quot;de Altosaxo&quot;.<br>
        Interessante un &quot;sommario de lettere, dato a Vercelle alli 12 di
        novembre, allo Ill.mo et Rev.mo cardinale Sedunense&quot; (doc.343). Vi
        si danno notizie di Francia, raccolte, a quanto pare, da lettere intercettate:
        il re Luigi, corrucciato con &quot;Mon.re de la Tramoglia... per lo apontamento
        de Duginno&quot; (la convenzione di Digione con gli Svizzeri), l&apos;ha privato
        d&apos;ogni ufficio: il Trivulzio &#xE8; giunto alla corte il 27 ottobre
        &quot;et afferma che venera presto in qua per compagno del duca de Barbono
        al conquisto del ducato di Milano&quot;. A questi disegni dell&apos;acerrimo
        nemico degli Sforza accenna poi il cardinale in lettera dei primi di dicembre
        scritta da Milano ad amici d&apos;oltralpe (doc.344); il Trivulzio, egli dice,
        ha in Lombardia partigiani fra i cittadini cospicui, forse fra gli stessi
        dirigenti (&quot;vilicht under denen regenten von Meylandt&quot;). Ed
        era infatti naturale che i Milanesi cominciassero ad essere stanchi, se
        non dello Sforza, de&apos; suoi alleati Svizzeri, non facili a saziarsi. Qualche
        dissapore doveva essere nato fra essi e lo stesso Duca, a quanto sembra
        da una lettera quasi umile di questo (doc.345).<br>
        Al 30 dicembre Andrea del Burgo comunica al cardinale, ritornato a Sion,
        notizie avute da Roma, altre aggiungendone sugli eventi militari e diplomatici
        (doc.349). Il giorno dopo il cardinale scrive al duca (doc.350) a proposito
        dell&apos;interdetto con cui era stata punita Novara per contribuzione imposta
        al clero. L&apos;interdetto fu per&#xF2; presto levato, del che il duca ringrazia
        lo Schiner con lettera del 5 gennaio 1514 (doc.351). La corrispondenza
        del gennaio e febbraio 1514 fra il cardinale, il duca ed Andrea del Burgo
        (doc.352, 354-358, 362, 364, 365) verte sul colloquio fra lo Sforza e
        l&apos;ambasciatore di Spagna, sul desiderio dell&apos;imperatore di abboccarsi
        a Trento con lo Schiner e gli ambasciatori degli Svizzeri, sul clero novarese,
        riluttante a pagar la taglia senza licenza dello Schiner, sul compromesso
        fatto dalla Maest&#xE0; Cesarea e dai Veneziani nel pontefice, sulla
        temuta probabilit&#xE0; che Crema resti a San Marco. Si allude pure
        al grave incendio del 4 gennaio a Venezia, alla morte della regina di
        Francia, a &quot;qualche novit&#xE0; successa&quot; tra soldatesche
        italiane ed elvetiche, seguita per&#xF2; da sollecita riconciliazione.<br>
        Lo Schiner, tornato a Vigevano in marzo, corrispondeva pure col cardinale
        inglese, Cristoforo Bainbridge arcivescovo di York, non meno di lui avverso
        ai Francesi (doc.367), e scriveva in maggio ad Enrico VIII, pregandolo
        di assumere i confederati svizzeri come alleati contro la Francia (doc.376).
        Un autografo del cardinale di Sion (primi d&apos;aprile, doc.368) contiene
        le lagnanze degli Svizzeri contro la Lega Santa per trattative di pace
        tenute loro segrete, pei disegni di matrimonio fra Renata di Francia ed
        un principe d&apos;Asburgo, ecc.<br>
        Ai 9 di maggio il duca di Milano riconosce un suo debito d&apos;oltre 17.000
        fiorini renani d&apos;oro verso il cardinale e ne promette il pagamento (doc.377);
        il giorno successivo Andrea del Burgo ed i Conservatori di Milano scrivono
        nuovamente allo Schiner circa i tributi di Novara (doc.380).<br>
        Ma poco dopo i rapporti fra il cardinale Sedunense e lo Sforza sembrano
        turbarsi.<br>
        Infatti agli ultimi di maggio o ai primi di giugno il duca manda allo
        Schiner (e in pari tempo ai confederati, verosimilmente cio&#xE8; ad
        una dieta tenutasi in Berna) Gaspare G&#xF6;ldli di Zurigo, capitano di
        Lugano, e Giov. Bartolomeo Tizzone governatore di Asti per dissuaderlo
        da trattative di cui teme e per pregarlo a voler deporre &quot;omne ira
        et malconcepto&quot; (doc.383, a cui si ricollegano pure il 395 e il 396
        del 26 luglio). Le trattative sospette miravano ad una vasta alleanza
        fra gli stati italiani, compresa Venezia, e gli Svizzeri, e si connettevano
        indirettamente a certe pratiche del pontefice &quot;de regno neapolitano&quot;.
        Lo Sforza dubitava non fosse la nuova lega contraria all&apos;imperatore ed
        al re di Spagna, e soprattutto temeva per s&#xE9;. Difendeva poi quanto
        poteva Andrea del Burgo, oratore cesareo a Milano, contro cui lo Schiner
        aveva concepito mal animo. Anche il Morone si adoperava per la riconciliazione
        (doc.386 del 13 giugno). Il duca mand&#xF2; pure a Berna, ove si trovava
        il cardinale in occasione della dieta, Galeazzo Visconti. A questo lo
        Schiner non nascose il proprio malcontento, pur protestando di voler essere
        sempre &quot;bono patre&quot; per lo Sforza. Pare che, in parte almeno,
        la questione fosse di denaro che lo Sforza non voleva, o non poteva, pagare.
        Inoltre gli Svizzeri desideravano occupare essi il castello di Milano;
        e se ne capisce il perch&#xE8; (doc.397; lettere del Visconti da Berna,
        29 luglio).<br>
        Ma v&apos;era ben altro: continuava infatti a svolgersi il gi&#xE0; accennato
        lavorio diplomatico; e lo troviamo chierito da vari documenti, fra cui
        importantissima una lettera del duca all&apos;imperatore (doc.398, dell&apos;Archivio
        di Stato di Milano, fine luglio 1514). Lo Sforza scrive che la nuova lega
        italo-elvetica si vuole concludere &quot;tam ad tutelam et defensionem
        ducatus Mediolani quam ad expellendas alias omnes nationes peregrinas
        ex ipsa Italia&quot;. Tutti gli stati della penisola dovrebbero prestare
        &quot;censum et annuum tributum ipsis Helvetiis&quot;, e gli Svizzeri
        aiuterebbero il pontefice sia &quot;pro magnifico Iuliano eius fratre,
        ad ecquirendum regnum Neapolitanum&quot; sia a prendersi Ferrara &quot;si
        non vellet facere que deberet&quot;. A Venezia si promettevano Verona,
        Vicenza, il Friuli; allo Sforza Bergamo, Brescia, Crema, Parma, Piacenza,
        ma con l&apos;ingrato obbligo di tenere maggiori milizie. Alla dieta di Berna,
        continua il duca, il cardinale di Sion ed il nunzio papale, Ennio Filonardi,
        hanno tratto molti dalla loro parte, sebbene la decisione sia stata rinviata
        al primo agosto. E&apos; possibile ancg&#xEC;he un accordo del papa e de&apos;
        suoi amici col re di Francia, che pur fa qualche riserva per il contado
        d&apos;Asti, ma forse &quot;de illo acquiescet si imperator et rex Aragonum
        excludantur et ipsi de Italia&quot;. Intanto il cardinale intriga con
        vari Milanesi per allontanare Andrea del Burgo ed altri amici della maest&#xE0;
        Cesarea, espulsi i quali gli Svizzeri &quot;tractabunt habere castra et
        fortilitia in manibus suis&quot;. Si comprende come il nostro principe
        temesse di novit&#xE0; che avrebbero aggravato la sua soggezione e i
        suoi oneri finanziari verso gli Svizzeri.<br>
        Ai 30 di settembre il duca scrive al cardinale, dichiarandosi lieto di
        &quot;intender la bona dispositione verso al magnifico Mess.r Andrea de
        Burgo, oratore cesareo&quot;, e manda a conferire con lui catellano de
        Castello con particolari istruzioni (doc.410). In sostanza anche lo Sforza
        vorrebbe una lega, ma tale che accanto a Milano e agli Svizzeri comprendesse
        l&apos;imperatore. Questi desidera appunto un colloquio in Tirolo con gli Svizzeri
        e col duca, che condurrebbe seco Andrea e l&apos;ambasciatore di Spagna in
        Milano. Inoltre, trattandosi &quot;de liga universale&quot;, il papa potrebbe
        desiderarla puramente difensiva; ma lo Sforza preferirebbe fosse anche
        offensiva per maggiore cautela contro la Francia. Nuove istruzioni del
        duca a Catellano de Castello ai primi di novembre (doc.417) si riferiscono
        ancora alla necessit&#xE0; d&apos;una lega universale. Si dovr&#xE0; &quot;essere
        aiutati da li subditi con uno taliono, s&#xEC; per satisfare alla pensione
        de loro sig.ri Helvetii como per sustinere el stato&quot;. La consegna
        dei castelli agli Svizzeri non &#xE8; &quot;espediente&quot; (dir&#xE0;
        l&apos;oratore), perch&#xE8;... potrebbe dare sospetto agli altri principi.
        Catellano dovr&#xE0; ancora patrocinare la causa di Andrea del Burgo
        ed indurre lo Schiner all&apos;abboccamento con l&apos;imperatore.<br>
        All&apos;approssimarsi d&apos;una nuova dieta, che fu tenuta a Zurigo il 5 dicembre,
        il duca scrive al cardinale (doc.418, 24 novembre), rammaricandosi di
        &quot;qualche variet&#xE0;&quot; tra gli oratori pontifici ed il cardinale
        stesso da un lato, gli oratori cesarei e di Spagna dall&apos;altro.<br>
        Di grande interesse &#xE8; una lettera del 4 gennaio 1515 (doc.424),
        datata da Roma e scritta dal Carpi all&apos;imperatore Massimiliano. Il papa,
        vi si dice, si d&#xE0; premura per porre pace fra la Maest&#xE0; Cesarea
        e Venezia e stringere una lega per la difesa d&apos;Italia. Ma da varie parti
        gli &#xE8; stato suggerito il sospetto di accordi tra l&apos;imperatore,
        Spagna e Francia &quot;Maiestatem Vestram et regem Catholicum conveturos
        esse cum Gallis&quot;. Gli ambasciatori milanesi si sono mostrati meno
        transigenti di quel che il pontefice sperasse circa Parma e Piacenza,
        ed hanno chiesto anche Brescia. Leone X sarebbe lieto se lo Sforza potesse
        ricevere quest&apos;ultima citt&#xE0; rinunciando a quelle (accenni nei doc.426
        e 430); ma osserva d&apos;altronde che il duca, mentre ha tante pretese, non
        pensa alla possibilit&#xE0; che il re di Francia si allei con Venezia
        promettendole Cremona e Ghiara d&apos;Adda. E&apos; sdegnato inoltre con lo Sforza
        per i disordini suscitati in Genova dagli Adorno e dai Fieschi, con Venezia
        per la riluttanza alla pace.<br>
        Leone X non era in tutto contento neppure del cardinale di Sion, al quale
        scrivendo il 14 gennaio 1515 moveva rimprovero perch&#xE8; non voleva
        lasciar godere al cardinale Federico di San Severino i frutti del chiostro
        di Morimondo. A questo documento (427), gi&#xE0; pubblicato nelle epistole
        del Bembo, potrebbe connettersi il 428; una lettera cio&#xE8; della
        dieta federale a Giuliano dei Medici (14 marzo, Zurigo) in favore dello
        Schiner contro il San Severino e Giorgio Soprasasso. (J&#xF6;rg auf der
        Fl&#xFC;e).<br>
        Una lettera dei capitani di Basilea alle autorit&#xE0; di Basilea (doc.436,
        da Novara, 24 maggio 1515) apre per cos&#xEC; dire, un nuovo capitolo
        in quanto contiene accenni ai preparativi di guerra di Francesco I, salito
        al trono all&apos;inizio dell&apos;anno. Ed all&apos;attesa invasione si riallaccia forse
        il nuovo invio di Andrea del Burgo da parte dell&apos;imperatore al duca di
        Milano ed al cardinale di Sion (ultimi di maggio, doc.437 e 438).<br>
        Da Milano lo Schiner scrive il 18 giugno al duca di Savoia (doc.442) a
        proposito dei passi che gli Svizzeri devono occupare per prevenire la
        discesa delle milizie di Francia. Al che si allude pure nel carteggio
        fra il cardinale di Sion ed il Bibbiena, onde si rileva che il concentramento
        nemico (&quot;la massa&quot;) si fa nel Lionese, mentre &quot;le artiglierie
        sono in Grenopoli (Grenoble), 24 pezze grosse con tutte le sue provisione,
        et de continuo se lavora circa li monti verso monte Geneva e collo d&apos;Agnello&quot;
        (doc.445, 29 giugno, Milano; doc.444, 449 ed altri successivi). Da Moncalieri,
        il 3 agosto, lo Schiner in lettera all&apos;ambasciatore papale a Milano (doc.452)
        si rallegra di sapere che il papa &quot;vol essere cum questi signori
        ad una fortuna&quot;, e in pari tempo chiede denari per le milizie. Torna
        a bussare a quattrini con lettera del 10 agosto (doc.454), poich&#xE9;
        gli Svizzeri sono malcontenti. La Francia a mezzo del duca di Savoia fa
        loro proposte di pace e &quot;proh dolor, multi dano oretza&quot;. Contro
        Genova non si pu&#xF2; far nulla per non distrarre le forze. Sarebbe
        meglio che certuni, pronti a consigliare le imprese, &quot;venessero qua
        et non stasesseno in le camere... Alias sono pi&#xF9; presto fiasche
        che consilia&quot;. Purtroppo &quot;la Lega chomo dormentata fa le cosse
        sue&quot;; mentre occorre decidere la guerra entro quattro giorni, provvedere
        ai mezzi e far venire altri Svizzeri.<br>
        Il 13 agosto Leone X nomina lo Schiner legato papale presso i confederati
        accanto a Giulio dei Medici (doc.455); tre giorni dopo torna a scrivergli
        per condolersi che i Francesi siano riusciti a passare al di qua delle
        Alpi (doc.457). Lo esorta tuttavia in tale lettera ed in altra del 28
        agosto (doc.460) a perseverare con fiducia, poich&#xE9; la vittoria
        non pu&#xF2; tardare. Ma proprio in quel giorno si avviavano trattative
        di pace tra gli Svizzeri e Francesco I a Vercelli, continuate, come &#xE8;
        noto, a gallarate, sebbene turbate poi per l&apos;arrivo di nuove milizie elvetiche.
        Al 29 scrive il duca di Milano allo Schiner: &quot;Poyche li S.ri Elvetii,
        cherano a Gallarate, hano cos&#xEC; concluso et cossi bisogna fare,
        deliberemo venire a Como et ibi fare, quello si potera per la salute nostra,
        pero pregamo V. R.ma S., sia contenta venire anchora lei con li fanti
        Elvetii, quali si trova havere seco&quot;. E venga subito, perch&#xE8;
        il Duca ha bisogno della sua presenza e non ha altra compagnia per recarsi
        a Como (doc.461). Lo Schiner invece, o non avesse ricevuta la lettera,
        o non curasse le preghiere del pavido Sforza, si recava il 30 agosto a
        Piacenza con 3000 confederati, preparandosi alla seconda fase della male
        auspicata campagna. Con lettera del 4 settembre da Casalpusterlengo d&#xE0;
        ragguagli ai capitani svizzeri del castello di Milano intorno alla ritirata
        delle milizie elvetiche sul Po, alla propria non inutile (&quot;nicht
        unfruchtpar&quot;) marcia su Piacenza, all&apos;atteso arrivo del Vicer&#xE8;
        di Napoli con truppe (doc.462), e da Secugnago (5 o 6 settembre, doc.463)
        annuncia ai medesimi, che il d&#xEC; seguente verr&#xE0; loro incontro
        sino a Lodi o Melegnano. Al 6 ed al 7 scrive loro da Lodi (doc.464 e 466).
        Il sopraggiunto Vicer&#xE8; tuttavia, come risulta da lettere di Iov.
        Francesco Bayardo e del Rozano al Marchese di Mantova (doc.465, 467, 468),
        rifiutava di procedere sino a Lodi, &quot;se non intendea, che Svizzeri
        fossero ne li borghi di Milano per farli spalle ad unirsi con loro&quot;.
        Il cardinale rispose &quot;che Spagnoli erano de anima de lepore&quot;,
        ma che quanto a lui non poteva indugiare a recarsi incontro agli Svizzeri
        di Milano con la gente del papa, onde da Lodi part&#xEC; per Melzo;
        e cos&#xEC; fece Giovanni Gonzaga.<br>
        Ma i dissensi fra gli Svizzeri, la inettitudine di Massimiliano Sforza,
        la lentezza e i dispareri dei collegati nulla promettevan di buono; n&#xE9;
        alla audacia dello Schiner e de&apos; suoi seguaci arrise sui campi di Melegnano
        la fortuna. La cronaca degli eventi dal giorno 8 settembre sino all&apos;eroica
        battaglia del 13 e del 14 ed alla successiva ritirata delle milizie elvetiche
        &#xE8; riassunta in una lettera dei capitani di basilea ai loro concittadini,
        mandata da Lugano il 17 (doc.469). Della parte avuta del cardinale di
        Sion nel condurre gli Svizzeri all&apos;infelice combattimento mormorarono
        poi parecchi suoi concittadini (doc.479).<br>
        Ai 20 il Bibbiena (doc.470), assicura che il papa confida nello Schiner
        e che non mancheranno denari ed uomini, purch&#xE8; gli Svizzeri non
        abbandonino la lotta. Un po&apos; tardi!<br>
        Corse poi voce che, se gli Svizzeri si fossero trattenuti a Milano il
        sabato 15, il Vicer&#xE8; sarebbe venuto a congiungersi con loro, ma
        che essi non lo avevano voluto aspettare. Cos&#xEC; da una lettera di
        Hans von Gless (da Trento, 21 settembre, doc.471), da cui appare altres&#xEC;
        che a Trento si aspettava per il 21 stesso o per il 22 il cardinale Sedunense
        con soldati e con signori milanesi. Veniva infatti per la via di Tirano.
        Fu poi ad Innsbruck, ed il 5 ottobre era a Zurigo (doc.473) per una dieta
        che poi non ebbe luogo. Indiretto, ma grave contraccolpo della sconfitta
        di Melegnano fu per lui la perdita della diocesi di Novara restituita
        dal papa al cardinale di San Severino con breve del 30 settembre (doc.472).
        Nota &#xE8; l&apos;epistola con la quale il Morone narra allo Schiner come
        si sia giunti alla resa del castello di Milano, addossandone la colpa
        alle milizie svizzere, non per&#xF2; ai loro capi (doc.474 del 6 ottobre).<br>
        Il re di Francia era disposto a concedere pensioni ed onori al cardinale
        di Sion, se questi si fosse voluto mettere a&apos; suoi servizi; cos&#xEC;
        pare almeno da lettera di Giovanni Werra (doc.475, 13 ottobre) allo Schiner.
        Ma questi, tornato ad Innsbruck, faceva comprendere scrivendo al cardinale
        Wolsey (doc.478, 13 novembre) la sua non scemata ostilit&#xE0; verso
        la Francia ed il proposito di porre sul trono di Milano con una nuova
        spedizione elvetica, Francesco Sforza, molto migliore del suo &quot;fratre
        abiecto&quot;, Massimiliano, &quot;qui tam impudenter sese dedit&quot;,
        e che &quot;nec consilia nec recta monita audire vel bene vivere volebat&quot;.
        (E&apos; fama, raccolta da Guicciardini, che massimiliano dopo la resa dicesse,
        forse con maggiore verit&#xE0; che dignit&#xE0;, di &quot;essere uscito
        della servit&#xF9; degli Svizzeri, degli stratii di Cesare et degli
        inganni degli Spagnuoli&quot;). Gli Svizzeri, afferma lo Schiner, desiderano
        la rivincita; ma a ci&#xF2; occorrono denari. Frattanto si protesta
        grato per l&apos;amicizia del cardinale Wolsey e del re d&apos;Inghilterra.<br>
        Ai 24 di novembre scrive nuovamente al Wolsey da Zurigo, dicendo esservi
        speranza che gli Svizzeri respingano la pace coi Francesi, &quot;si Anglica
        pecunia non defuerit&quot; (doc.480). Al medesimo manda quale ambasciatore
        nel mese seguente Bartolomeo Tizzone (doc.482), mentre si tiene in corrispondenza
        con Richard Pace, notaio apostolico e segretario del cardinale Bainbridge
        (doc.488) e con Sir Robert Wingfield, ambasciatore inglese alla corte
        imperiale. A questo in lettere del 27 dicembre (doc.492 e 495) parla della
        urgenza di soccorrere Brescia a del convegno di Bologna fra Leone X e
        Francesco I (avvenuto il giorno 11 dicembre) non senza lagnarsi della
        restituzione del vescovato di Novara al Sanseverino. Il papa stesso aveva
        sentito la convenienza di giustificare in lettera allo Schiner (doc.485,
        da Bologna, 17 dicembre) il proprio riavvicinamento alla Francia, pregandolo
        in pari tempo di appoggiare presso l&apos;imperatore i suoi sforzi per una
        pace generale e per una crociata contro i Turchi.<br>
        Notizie intorno alle cose di Brescia e Verona ed alla situazione diplomatica
        sul finire del 1515 si hanno in una lettera dello Schiner ad un amico
        (doc.496, del 28 dicembre). Al 30 egli scrive all&apos;imperatore (doc.498)
        sulla necessit&#xE0; di denaro per guadagnarsi gli Svizzeri ed impedirne
        l&apos;accordo con Francia (accordo che venne poi in fatto concluso al principio
        del 1516). Accenna pure a Galeazzo Visconti, che vive esule nella Svizzera
        e si adopera per preparare la rivincita sforzesca.<br>
        Qui ha termine la prima parte della ricca e diligente pubblicazione del
        B&#xFC;chi.<br>
        (Giovanni Seregni)</font></p>
    </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td>
      <hr noshade="" size="1">
    </td>
  </tr>
  <tr>
    <td align="center" valign="top">
      <p><font face="Verdana, Arial, Helvetica, sans-serif" size="1" color="#0000FF"><b><a href="battaglialibri.html">
        indice sezione</a> - <a href="../archivio.html">archivio</a></b></font></p>
    </td>
  </tr>
  <tr>
    <td>
      <hr noshade="" size="1">
    </td>
  </tr>
</table>
<p align="center"><a href="../../index.html" target="_top"><img src="../ppplogoacz.jpg" width="61" height="95" border="0"></a><br>
  <font size="1" face="Verdana, Arial, Helvetica, sans-serif">sito di propriet&#xFFFD;
  della <a href="../../index.html" target="_top"><font color="#0000FF">Associazione
  Culturale Zivido</font></a><br>
  <font color="#0000FF"><a href="mailto:daniele.esposti@gmail.com">pierino.esposti@gmail.com</a></font></font></p>
</body>
</html>
