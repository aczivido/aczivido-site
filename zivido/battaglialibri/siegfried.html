<html>
<head>
<meta name="GENERATOR" content="Microsoft FrontPage 3.0">
<title>Siegfried Frey, le guerre milanesi- la campagna del 1515. Battaglkia di Marignano</title>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<tr>
  <td></td>
</tr>
<table width="100%" border="0" cellspacing="0" cellpadding="0">
  <tr>
    <td width="25%">
      <p><font face="Verdana, Arial, Helvetica, sans-serif" size="-7" color="#FFFFFF">o</font></p>
    </td>
    <td align="right" valign="top" width="75%">
      <p><font size="2" face="Verdana, Arial, Helvetica, sans-serif"><b>La Battaglia
        sui libri</b></font></p>
    </td>
  </tr>
  <tr>
    <td width="25%" align="left" valign="top">
      <p><font face="Verdana, Arial, Helvetica, sans-serif" size="1" color="#800000">Siegfried
        Frey <br>
        <br>
        <b>Le guerre milanesi.<br>
        La campagna del 1515<br>
        Battaglia di Marignano<br>
        </b><br>
        quarto capitolo, da &quot;Storia<br>
        Militare Svizzera&quot; compilata<br>
        per incarico del Capo dello<br>
        Stato Maggiore Generale,<br>
        Sprecher v. Bernegg,<br>
        Colonnello-Comandante di<br>
        Corpo, da Storici svizzeri<br>
        sotto la direzione del<br>
        Colonnello M. Feldmann e<br>
        del Capitano H.G. Wirz.<br>
        2&#xB0; fascicolo, Berna 1936.<br>
        Editore: Commissariato<br>
        centrale di guerra <br>
        (Intendenza degli stampati).<br>
        In deposito presso<br>
        A.Arnold, libreria, Lugano.<br>
        Edizione italiana del capitano<br>
        Celestino Trezzini.<br>
        Tipografia Bentelli S.A.<br>
        Bumpliz-Berna </font></p>
    </td>
    <td align="left" valign="top" width="75%">
      <p align="JUSTIFY"><font face="Verdana, Arial, Helvetica, sans-serif" size="1">Andava
        da s&#xE9; che, data la sproporzione esistente fra le forze della Francia
        e quelle della lega degli stati confederati, non c&apos;era neppur da pensare
        che potesse rimanere incontrastata la situazione, che la vittoria di Novara
        aveva recentemente confermata e la campagna di Digione aveva ancora una
        volta messa in pieno giorno. Il lavorio diplomatico dei due avversari
        non lasci&#xF2; dubbio alcuno che da entrambe le parti si facevano preparativi
        in vista di una nuova guerra. La Dieta di Zurigo aveva gi&#xE0; disposto,
        il 18 novembre 1513, per la leva di 16.000 buoni e bravi soldati, vietando
        in pari tempo l&apos;ammissione di volontari nelle truppe regolari. Ma questa
        campagna preinvernale non ebbe luogo.<br>
        La morte di Luigi XII, avvenuta il 1&#xB0; gennaio 1515, e l&apos;incoronazione
        di Francesco I, suo cugino e genero, non cambiarono nulla a questa situazione
        foriera di guerra. Anzi il nuovo sovrano francese era assillato dal desiderio
        di imporsi all&apos;ammirazione de&apos; suoi sudditi con un&apos;azione brillantissima,
        ossia colla riconquista dell&apos;alta Italia cos&#xEC; tenacemente disputata.
        A salvaguardia della situazione esistente sorse in Roma la lega santa,
        di cui facevano parte Leone X, l&apos;imperatore Massimiliano, il re Ferdinando
        d&apos;Aragona, il duca Massimiliano Sforza di Milano ed i Confederati. In
        realt&#xE0; per&#xF2; tutte queste potenze che costituivano la coalizione
        antifrancese, unicamente i Confederati avevano un atteggiamento veramente
        risoluto. Leone X soprattutto barcheggi&#xF2; continuamente tra i due
        gruppi avversari.<br>
        Le operazione militari incominciarono senza troppa ponderazione. Anche
        questa volta mancava un piano sistematico delle operazioni in vista del
        successo da raggiungere. Una Dieta, convocata per altre trattande e che
        si tenne a Lucerna il 25 aprile 1515, venne informata che la citt&#xE0;
        di Genova era in procinto di passare alla Francia. Secondo accordi segreti,
        di cui tuttavia il duca di Milano ed il cardinale Schinner avevano avuto
        conoscenza, Genova doveva rimanere aperta ai Francesi e mettere delle
        navi a loro disposizione; la qual cosa, in ogni caso, andava interpretata
        come un segno che il piano francese prevedeva l&apos;attacco della Lombardia
        anche dalla parte della costa ligure. La Dieta ordin&#xF2; immediatamente
        la leva di 4.000 uomini, i quali dovevano dirigersi prima su Novara, per
        poi prendere la via pi&#xF9; breve per Genova. Come piano di ripartizione
        dei contingenti da fornirsi da ogni cantone doveva servire quello stabilito
        in occasione della leva del primo corpo di spedizione di Novara. I cantoni
        furono avvertiti di non lasciar partire volontari insieme colle truppe
        regolari, dato che il duca sarebbe stato in grado di pagare unicamente
        queste ultime. Uri e Lucerna dovevano fornire un capitano ciascuno, come
        comandanti generali della spedizione. Il 29 aprile la Dieta di Berna complet&#xF2;
        questi ordini, fissando la partenza delle truppe tra il 2 ed il 4 maggio.
        Gi&#xE0; nel frattempo era giunta anche una domanda di soccorso da parte
        del duca. Su questa richiesta si doveva decidere il 13 maggio.<br>
        Mentre il duca di Milano chiedeva la leva di altri 8.000 uomini e la Dieta
        stava discutendo le disposizioni da prendersi a tale scopo, le trattative
        colla Francia non erano ancora completamente rotte. Per la mediazione
        della Savoia, erano giunte alla suddetta Dieta di Berna proposte concilianti
        da parte del re di Francia, il quale nutriva ancora la speranza di ottenere
        dai Confederati che si astenessero dalla guerra dietro l&apos;offerta di importanti
        vantaggi, tra cui quello specialmente del pagamento delle somme da loro
        continuamente reclamate. Tuttavia i Confederati erano tutt&apos;altro che disposti
        a lasciarsi espropriare del ducato di Milano e della contea d&apos;Asti. Il
        14 maggio la Dieta riunita in Lucerna deliber&#xF2; nuovamente circa
        la guerra in Lombardia e decise di mettere in piedi un secondo esercito
        di 13.000 uomini da mandarsi oltr&apos;Alpi.<br>
        Il primo corpo intanto era arrivato in Italia. Invece dei 4.000 uomini
        mobilitati per ordine della Dieta, verso il 20 maggio se ne trovavano
        riuniti in Novara oltre 8.000. La proibizione delle partenze dei volontari
        era rimasta lettera morta. Il duca di Milano forn&#xEC; 1.500 cavalieri
        ed alcuni cannoni a questo primo corpo di spedizione, il quale, secondo
        gli ordini della Dieta, avrebbe dovuto mettersi subito in marcia per Genova.
        Le tergiversazioni di leone X da una parte e dall&apos;altra l&apos;esigenza di
        una parte dei mercenari di voler prima essere pagati impedirono la continuazione
        della marcia verso la meta prescritta. Per finire, l&apos;esercito marci&#xF2;
        su Alessandria, dove giunse anche Schinner, e vi prese quartiere. Vi si
        trov&#xF2; pure un rappresentante del re di Spagna nella persona di
        Prospero Colonna. I due diplomatici ed i due capitani degli Svizzeri -
        il balivo K&#xFC;ng di Lucerna e l&apos;ammanno Imhof di uri - si misero d&apos;accordo
        di chiedere alla Dieta l&apos;invio di altri 15.000 uomini per l&apos;attacco contro
        Genova, e di portarsi intanto verso le Alpi, a Susa e a Saluzzo, per impedire
        all&apos;armata francese, sulla cui preparazione correvano voci di grandi cose,
        di sboccare dalle valli alpine nella pianura. Per&#xF2; di quest&apos;ultima
        idea non si fece nulla. Una parte delle truppe rifiut&#xF2; di accettare
        questo piano, che dal punto di vista strategico era certamente ottimo.
        Queste truppe stavano sotto la funesta influenza della rivolta, che era
        scoppiata in Milano contro il duca a cagione delle imposte, ed il soldo
        era ci&#xF2; che le preoccupava pi&#xF9; di ogni altra cosa. Cos&#xEC;
        &#xE8; che, in seguito a questa discordia tra i soldati, l&apos;esercito
        confederato se ne stette inattivo in Alessandria.<br>
        Intanto per&#xF2; anche la Dieta era venuta nella persuasione che l&apos;idea
        di opporsi ai Francesi prima che sboccassero nella pianura, era giusta.
        I deputati dei cantoni riuniti il 12 giugno a Lucerna ordinarono all&apos;esercito
        d&apos;Italia di marciare verso Susa ed il Moncenisio, per occupare quei passi.
        Il duca doveva accompagnare l&apos;esercito confederato con la sua artiglieria
        e per trainare i cannoni gli fu imposto l&apos;uso dei cavalli al posto dei
        buoi, da lui fino allora impiegati probabilmente per tale bisogna. Per
        assicurarsi il territorio interno, dei commissari confederati ebbero l&apos;incarico
        di occupare coi loro soldati i castelli di Milano, Novara e Cremona. In
        pari tempo la Dieta si occup&#xF2; della difesa del territorio nazionale,
        che si riteneva minacciato, secondo le notizie pervenute dalla Francia.
        Infatti, non solo si parlava di concentramenti di truppe nel Delfinato
        e nel Lionese, ma anche dell&apos;intenzione dello stato maggiore francese
        di attaccare, attraverso la Borgogna, i baliaggi di Grandson, Orbe e Morat.
        bErna, Friburgo e Soletta ebbero, per conseguenza, l&apos;incarico di prendere
        le misure necessarie per la difesa di queste chiavi della Svizzera occidentale.
        Anche Yverdon doveva essere occupato e bisognava inoltre persuadere il
        balivo di Neuch&#xE2;tel e gli amici di Bienne a prendere identiche disposizioni.
        In fine, furono decretate le misure necessarie perch&#xE9; la leva dei
        14.000 uomini gi&#xE0; previsti potesse partire al primo segnale. Fu
        poi deciso di rinunciare all&apos;offensiva e di attendere invece l&apos;attacco
        dei Francesi, a combattere il quale venne prevista la chiamata sotto le
        armi di 30.000 uomini.<br>
        Frattanto era arrivato all&apos;esercito d&apos;Italia un uomo di grande energia:
        Alberto vom Stein (della Pietra), di Berna. Costui seppe convincere cos&#xEC;
        bene i capitani confederati, che costoro ordinarono finalmente alle loro
        truppe di mettersi in marcia. Il 22 giugno l&apos;esercito prese la via di
        Asti ed il 27 part&#xEC; per Chieri, posto a breve distanza all&apos;est
        di Torino.<br>
        Il giorno dopo la festa di San Giovanni Battista, ossia il 25 giugno,
        venne concentrato il secondo corpo di spedizione, la cui mobilitazione
        era stata decisa il 12 giugno. Un esercito di 13.380 uomini si mise in
        cammino per l&apos;Italia. Questa volta Zurigo forn&#xEC; 1.000 uomini, Brna
        1.500, Sargans 100, il Rheintal 200, Turgovia 600, la citt&#xE0; colla
        contea di baden 180, Bremgarten 150, Mellingen 100, Grigioni 1.500, Vallese
        2.000, l&apos;abate di San Gallo 600, la citt&#xE0; omonima 100. L&apos;esercito
        attravers&#xF2; le Alpi in due divisioni. Il gruppo occidentale, di
        cui il grosso era fornito da Berna, valic&#xF2; il Gran San Bernardo,
        cal&#xF2; nella valle d&apos;Aosta e per Ivrea sbocc&#xF2; nella pianura.
        Il grosso dell&apos;esercito invece prese la via pi&#xF9; alla mano del San
        Gottardo e marci&#xF2; su Vercelli. Da questa citt&#xE0; sped&#xEC;
        al gruppo di Berna l&apos;ordine di raggiungerlo per marciare insieme contro
        i rivoltosi di Milano. Gli ambasciatori del Papa, del re di Spagna e del
        duca di Milano, comparsi a Ivrea, insistevano presso i Confederati, perch&#xE9;
        ratificassero la lega santa, assicurando loro che in seguito non sarebbero
        mancati danaro ed aiuti. Questa cosa indusse l&apos;esercito a mettersi in
        marcia verso le Alpi. Il primo corpo di spedizione, che si trovava nei
        dintorni di Torino, si riun&#xEC; al secondo. A partire da questo momento
        non si ebbe che un solo esercito, senza per&#xF2; che si arrivasse all&apos;unit&#xE0;
        d&apos;intendimenti. Non si ebbe una occupazione sistematica di tutti i passi.
        Le truppe di Berna e di Zurigo erano accampate in Pinerolo, quelle degli
        altri cantoni presero i loro quartieri nei dintorni di Chieri, i volontari
        occuparono Saluzzo a sud. Verso il 13 luglio l&apos;esercito confederato stava
        riunito nel triangolo costituito dalle tre localit&#xE0; suindicate.
        Se tutte le truppe fossero state concentrate in alcune poche localit&#xE0;,
        il vettovagliamento avrebbe certamente creato delle difficolt&#xE0;.
        Per questa ragione i contingenti furono ripartiti fra i vari villaggi.<br>
        Il morale dell&apos;esercito gi&#xE0; in quei primi giorni era tutt&apos;altro
        che buono. Regnava fra le truppe un generale malcontento a causa del mancato
        pagamento del soldo. Che l&apos;esercito si fosse avanzato nel Piemonte, era
        cosa di cui un grandissimo numero di soldati non potevano capacitarsi;
        senza dubbio essi pensavano che le contribuzioni e le scorrerie a scopo
        di bottino vi erano assai meno facili che nei territori del debole duca
        di Milano, il quale era legato mani e piedi coi Confederati per la prospera
        come per l&apos;avversa fortuna. Assai ridotte erano anche le possibilit&#xE0;
        che i soldati avevano di rifarsi direttamente sugli abitanti del mancato
        pagamento del soldo. Il malcontento delle truppe si fece talmente acuto,
        che il 24 luglio si ebbe in Moncalieri, a breve distanza a sud di Torino,
        un aperto ammutinamento. Gli Svittesi ed i Glaronesi assalirono nel suo
        quartiere il capitano bernese Alberto vom Stein. Essi erano irritati in
        modo affatto particolare contro di lui, perch&#xE9; era stato lui, dicevano,
        a volere l&apos;occupazione degli sbocchi dei valichi alpini. Sembra che questo
        piano strategico sia stato voluto soprattutto dai cantoni urbani, mentre
        i campagnoli avrebbero preferito recarsi nel Milanese. Sui motivi di queste
        divergenze dobbiamo limitarci a semplici supposizioni. E&apos; possibile che
        quell&apos;idea grandiosa di portare la guerra su di un teatro cos&#xEC;
        lontano non andasse troppo a genio ai capitani ed ai soldati dei piccoli
        cantoni; pu&#xF2; anche darsi che in loro il bisogno di rifarsi del
        mancato pagamento del soldo mediante il bottino estorto colla violenza
        abbia influito pi&#xF9; di ogni altra cosa.<br>
        Il 1&#xB0; agosto i capitani si riunirono in consiglio di guerra in Moncalieri.
        Essi presero conoscenza della distribuzione delle truppe nella zona dei
        passi alpini, che mettevano nel Piemonte. Secondo questo rapporto, 10.000
        uomini stavano in Rivoli e in Avigliano, dei quali 2.000 Bernesi che gi&#xE0;
        in antecedenza vi erano stati acquartierati, e 2.000 uomini ivi spediti
        ulteriormente dalla strada di Susa. Pinerolo era occupata da 6.000 uomini.
        Le truppe dei quattro Waldst&#xE4;tten, di Zugo e di Glarona erano accampate,
        diremo cos&#xEC;, in seconda linea in Vigone, a sud-est di Pinerolo.
        Susa, che era la localit&#xE0; pi&#xF9; importante al confluente delle
        due strade provenienti dal Moncenisio e dal Fr&#xE9;jus, era tenuta
        da 2.500 uomini. Finalmente 1.000 soldati si trovavano in Bricherasio,
        a sud di Pinerolo. Per completare lo sbarramento verso il sud il consiglio
        di guerra del 1&#xB0; agosto ordin&#xF2; al corpo di volontari in Saluzzo
        di occupare i passi, che mettevano su questa citt&#xE0;, e di far preparare
        le posizioni dai contadini della regione. I volontari, veramente, da quando
        si trovavano in Saluzzo, avevano fatto di tempo in tempo delle scorrerie
        per estorcere contribuzioni. Ma ora ricevevano un compito, che andava
        preso sul serio, se si voleva che la chiusura dei passi tornasse veramente
        utile.<br>
        Il rapporto e l&apos;ordine del consiglio di guerra del 1&#xB0; agosto potrebbero
        indurre a credere che l&apos;accordo sull&apos;idea della guerra manovrata fosse
        stato realizzato. Purtroppo non era cos&#xEC;. I Confederati erano lontanissimi
        dalla massima che, una volta presa una decisione, &#xE8; necessario
        mantenerla e cercare con coerenza di portarla a compimento. Presa una
        decisone invece, essi si rimettevano continuamente in discussione. Cos&#xEC;
        &#xE8; che gi&#xE0; il 7 di agosto le truppe di Lucerna, Uri, Svitto,
        Unterwalden, Zugo, Glarona e Appenzello volevano ritornare nel ducato
        di Milano. I cantoni gottardisti propriamente detti, che erano poi i principali
        protagonisti della politica italiana, insistevano per l&apos;occupazione di
        quanto stava loro unicamente a cuore. Probabilmente essi non riuscirono
        mai a ben comprendere l&apos;idea che si potesse difendere il ducato fuori
        de&apos; suoi confini. I Bernesi, al contrario, erano i propugnatori del piano
        di difesa alle falde delle Alpi e facevano valere che era assai pi&#xF9;
        facile, anche con poche truppe, di battere il nemico finch&#xE8; si
        trovava nelle valli alpine. In conformit&#xE0; di questo piano, si fin&#xEC;
        per fare il 9 agosto un nuovo raggruppamento delle truppe. I contingenti
        di Zurigo, Lucerna, Uri, Svitto, Unterwalden, Zugo, Glarona e Appenzello
        dovevano concentrarsi in Pinerolo; quelli di Berna, Basilea, Friburgo
        e Soletta, a Susa; i volontari, nella regione di Saluzzo.<br>
        Intanto, come sicure notizie e dicerie meno precise l&apos;avevano fatto sapere,
        l&apos;esercito francese era andato radunandosi nella regione di Lione; distaccamenti
        avanzati si trovavano nelle vicinanze di Grenoble. Il 12 luglio Francesco
        I in persona raggiunse l&apos;esercito. Egli affid&#xF2; il comando dell&apos;avanguardia
        al contestabile di Borbone, con Trivulzio e Pedro di Navarra in sott&apos;ordine.
        Il re in persona si pose alla testa del corpo principale. L&apos;avanguardia
        era sotto gli ordini del duca d&apos;Alan?on. Sapendo che il Moncenisio ed
        il Monginevro erano sbarrati dagli Svizzeri, dietro consiglio di Trivulzio,
        Francesco I scelse il passo della Maddalena o di Argentera per calare
        in Italia. Una commissione di periti aveva visitato minuziosamente il
        passo, prima che le truppe vi fossero avviate. Distaccamenti del genio
        lavorarono a riattare la strada per renderla pi&#xF9; praticabile. Per
        ingannare i Confederati sulla via prescelta, il comando francese sped&#xEC;
        deboli reparti di truppa sul Moncenisio e sul Monginevro. Mand&#xF2;
        poi un altro corpo per via di mare a Genova, coll&apos;incarico di prendere
        la Lombardia dal sud. Francesco I col grosso dell&apos;esercito si pose in
        marcia per la valle della Durance e al principio di agosto aveva gi&#xE0;
        lasciato Grenoble dietro le sue spalle. Dalla suddetta valle l&apos;esercito
        si diresse verso Saint-Paul-sur Ubaye, situato nella valle di Barcelonnette,
        e di l&#xE0;, attraverso il passo gi&#xE0; esplorato in antecedenza,
        scese nella valle della Stura. Durante la traversata delle Alpi l&apos;avanguardia
        non aveva avuto soltanto il compito di coprire la marcia del grosso, ma,
        per quanto le fu possibile, dovette lavorare al riattamento della strada
        per facilitare l&apos;avanzata del corpo principale. Questa marcia dell&apos;esercito
        francese, in sostanza, era rimasta nascosta ai Confederati.<br>
        IN tal modo dunque, verso la met&#xE0; di agosto, venne a trovarsi nel
        Piemonte un&apos;armata, come fino allora i Francesi non ne avevano mai mandato
        nell&apos;alta Italia. Costituivano questo apparato guerresco di primo ordine,
        che era comandato dai migliori capitani: 2.500 lance a sei uomini, 20.000
        lanzichenecchi, 10.000 tra Navarrini, Baschi e Guasconi, 8.000 uomini
        di fanteria francese e 3.000 pionieri. Un esercito di circa 55.000 uomini
        stava a disposizione di Francesco I, il quale era deciso a mettere una
        buona volta un termine all&apos;eterna lotta tra Francesi e Confederati per
        il possesso del ducato di Milano. Un parco di 74 cannoni di grosso calibro
        sembrava fatto apposta per rinfrescare ai Confederati la memoria delle
        terribili esperienze fatte a Novara. Per&#xF2; non fu possibile di trasportare
        questa artiglieria attraverso il passo di Argentera. Essa valic&#xF2;
        lentamente le Alpi, passando per il Monginevro.<br>
        Il primo contatto fra i due eserciti avversari avvenne, allorquando un
        distaccamento dell&apos;avanguardia francese sorprese la cavalleria pontificia
        che stava coi Confederati. Fra la sorpresa generale, i Confederati erano
        venuti a sapere da notizie vaghe che l&apos;esercito francese aveva scelto
        per calare in Italia un passo alpino assai pi&#xF9; a sud. Spedirono
        allora in perlustrazione fra Pinerolo e Saluzzo la cavalleria pontificia
        - l&apos;unica di cui essi disponevano - forte di 1.500 cavalli comandati da
        Prospero Colonna. Il 14 agosto questo distaccamento di esploratori si
        trovava in Villafranca, a sud-est di Pinerolo, allorquando un forte reparto
        volante di truppe francesi penetr&#xF2; improvvisamente, fra la sorpresa
        generale, nel piccolo borgo e dopo un breve combattimento costrinse Prospero
        Colonna alla resa. Questo primo e rapido successo produsse nei due eserciti
        avversari una profonda impressione morale. Co&apos; prigionieri e col bottino
        il distaccamento vincitore raggiunse quindi il corpo di avanguardia, da
        cui era partito. All&apos;annuncio di quello scontro, il comando confederato
        aveva immediatamente spedito a Villafranca una colonna di soccorso forte
        di circa 4.000 uomini; ma quando i Confederati vi giunsero, il nemico
        si era gi&#xE0; eclissato e dovettero accontentarsi del saccheggio del
        borgo, il cui prodotto, peraltro, non venne da loro disprezzato.<br>
        Lo volessero o no, i Confederati dovettero allora decidersi a ritirare
        le loro truppe dalla vasta linea lungo gli sbocchi alpini situati pi&#xF9;
        a nord. Tutte le truppe vennero concentrate a Pinerolo. Una falla nel
        sistema era bastata per mandare a monte tutto il piano delle operazioni.
        Ora i Confederati correvano pericolo di essere presi alle spalle dal sud
        e di trovarsi nella necessit&#xE0; di accettare la battaglia, mentre
        erano ancora ripartiti in vari settori. Fallito il tentativo d&apos;impedire
        ai Francesi il valico delle Alpi e di sboccare nella pianura, non rimanevano
        ai Confederati che due possibilit&#xE0;: o marciare con tutte le forze
        unite verso il sud per attaccare il nemico, o ritirarsi verso la loro
        base strategica, ossia nel ducato di Milano. Le gravi discordie scoppiate
        al momento in cui si trattava di decidere l&apos;occupazione dei passi alpini,
        lasciano supporre che la prima eventualit&#xE0; non venne neppure ventilata,
        per quanto essa, data la nuova situazione, non sarebbe stata che la conseguenza
        logica di quella prima decisione. Il morale delle truppe, che si trovavano
        sotto le armi gi&#xE0; da troppo lungo tempo - per una campagna fatta
        per proprio conto - era straordinariamente basso. Vi contribu&#xEC;
        pure l&apos;irritazione contro la lega per i mancati aiuti. E&apos; possibile, infine,
        che il fatto di trovarsi nell&apos;estrema regione occidentale dell&apos;alta Italia,
        ossia in un paese non troppo ben conosciuto, abbia avuto la sua influenza
        su quella condotta svogliata tenuta dall&apos;esercito confederato. Senza dubbio
        queste disposizioni morali non erano completamente ignorate dall&apos;esercito
        francese. Approfittando dunque di questo stato di cose e speculando sulla
        solita cupidigia dei capitani e dei soldati svizzeri, il 17 agosto Francesco
        I fece ai Confederati le prime offerte di pace, mentre essi si trovavano
        ancora in Rivoli. Il re offriva di dar loro soddisfazione su tutti impunti,
        meno per&#xF2; su quello per il quale precisamente la guerra era scoppiata:
        il ducato di Milano doveva restare alla Francia. Le proposte francesi
        non vennero respinte, anzi i due avversari s&apos;accordarono per continuare
        le trattative in Vercelli. A tale scopo i Confederati rilasciarono un
        salvacondotto fino alla detta citt&#xE0; ai plenipotenziari regi.<br>
        Implicitamente, veniva decisa con questo anche la ritirata in Lombardia.
        L&apos;esercito confederato si divise in due gruppi, pass&#xF2; davanti alla
        capitale del Piemonte e si port&#xF2; a Settimo. Da questa citt&#xE0;
        marci&#xF2; su Chivasso che, come Settimo, fu messo a sacco. Piegando
        poi fortemente a sinistra, esso si diresse a nord, verso Ivrea, che offr&#xEC;
        spontaneamente la resa. Siccome difficilmente si pu&#xF2; supporre che
        con questa marcia verso il nord i capitani abbiano inteso assicurarsi
        la ritirata per la valle d&apos;Aosta ed il Gran San Bernardo, questo ripiegamento
        su Ivrea rimane inspiegabile. Il 22 agosto per&#xF2;, alla ripresa della
        marcia, l&apos;esercito confederato si diresse nuovamente verso il sud. Il
        corpo maggiore si port&#xF2; su Vercelli; un gruppo minore, costituito
        in maggior parte dai contingenti dei cantoni primitivi e dai Lucernesi,
        pass&#xF2; a nord di questa citt&#xE0; e si rec&#xF2; direttamente
        nel ducato di Milano. Lasciando Vercelli, il primo gruppo si suddivise
        in due colonne. I contingenti delle citt&#xE0; di Berna, Friburgo, Soletta
        e Bienne andarono dapprima a Novara, dove abbandonarono l&apos;artiglieria
        che avevano trascinato fin l&#xE0;, e quindi ripiegarono su Arona. Questa
        rapida ritirata verso le Prealpi d&#xE0; veramente un certo credito
        all&apos;ipotesi che gi&#xE0; la digressione su Ivrea era stata concepita
        come un avviamento verso il passaggio delle Alpi. Intanto le truppe dei
        cantoni &quot;gottardisti&quot; costituenti la colonna settentrionale
        erano penetrate nell&apos;interno del ducato di Milano. Ma verso la fine del
        mese anche questo gruppo si avvi&#xF2; verso il nord e precisamente
        un distaccamento and&#xF2; a Varese e un altro a Sesto Calende. Le truppe
        dei cantoni occidentali, partite in antecedenza, continuarono la loro
        ritirata, portandosi da Arona a Domodossola; e con questa marcia diedero
        ancor meglio a vedere che loro intenzione era di ripassare definitivamente
        le Alpi.<br>
        Intanto che i suoi negoziatori stavano fin dal 27 agosto trattando coi
        plenipotenziari confederati, verso la fine del mese Francesco I era entrato
        lui pure col suo esercito nel ducato di Milano. La maggior parte delle
        citt&#xE0; si arrese senza opporre resistenza; gi&#xE0; il 28 agosto
        cadeva nelle mani dei Francesi anche il castello di Novara. Lasciata Novara,
        il grosso dell&apos;esercito di Francesco I pass&#xF2; il Ticino, punt&#xF2;
        direttamente a nord fino a Turbigo, ma per riprendere nuovamente la marcia
        su Milano. Il 31 agosto esso arrivava a Boffalora. La metropoli offr&#xEC;
        la resa, ma Francesco I, che conosceva la volubilit&#xE0; dei Milanesi,
        non volle fidarsi troppo. Difatti, un distaccamento francese partito per
        Milano agli ordini di Trivulzio fu ostilmente accolto dalla popolazione
        e dovette ritirasi. Anzicch&#xE8; impegnare il grosso dell&apos;esercito
        contro la citt&#xE0;, Francesco I marci&#xF2; lungo la riva sinistra
        del Ticino e per Abbiategrasso, Binasco e Lacchiarella si port&#xF2;
        verso levante, a Melegnano.<br>
        La ragione di questa marcia a sud e a sud-est di Milano sta nell&apos;entrata
        in scena delle altre forze impegnate in questa guerra di coalizione. I
        Francesi volevano operare la loro congiunzione coll&apos;esercito veneziano,
        il quale dalla regione di Verona marciava verso l&apos;interno del ducato.
        Il 10 settembre i Veneziani erano arrivati a Lodi e venivano cos&#xEC;
        a trovarsi ad una giornata di marcia dall&apos;esercito di Francesco I, che
        era giunto in quel medesimo giorno a Melegnano. Per&#xF2; la marcia
        dei Francesi attorno a Milano non aveva soltanto operato la riunione degli
        eserciti della coalizione franco-veneta; essa preveniva nello stesso tempo
        la congiunzione degli Svizzeri colle truppe pontificie e spagnole, che
        erano state concentrate in Piacenza. Schinner, infatti, che era la mente
        direttiva di tutta la politica svizzera in Itali, era accorso con un piccolo
        gruppo di cavalleria a Piacenza per affrettare la marcia degli alleati
        e operare la loro unione coi Confederati.<br>
        Intanto che nell&apos;esercito d&apos;Italia regnava il disorientamento e la demoralizzazione,
        tanto che, se la ritirata non era ancora avvenuta, lo era unicamente perch&#xE9;
        le trattative di pace non avevano fino allora dato alcun risultato definitivo,
        nella Confederazione i consigli davano maggior prova di coerenza in punto
        alla continuazione dell&apos;incominciata impresa. In seguito alle notizie
        avute sull&apos;invasione dell&apos;alta Italia da parte delle truppe francesi,
        la Dieta di Zurigo ordin&#xF2; il 20 agosto la leva di un terzo corpo
        di spedizione. I cantoni prossimi ai passi alpini ebbero l&apos;ordine di far
        partire immediatamente i loro contingenti; le truppe degli altri cantoni
        dovevano mettersi in marcia il sabato seguente. Novara fu scelta come
        piazza di riunione di questo terzo esercito. Berna forn&#xEC; 4.000
        uomini, Zurigo 2.000, Sargans 150, il Rheintal 200, Turgovia 600, Baden
        150, Argovia 150, Mulhouse 100, Grigioni 2.000, Vallese 3.000, l&apos;abate
        di San gallo 600, la citt&#xE0; omonima 100. I contingenti occidentali
        lasciarono Berna gi&#xE0; il 25 agosto e con cinque giornate di marcia
        attraverso il Grimsel e il passo del Gries giunsero a Domodossola. Quivi
        le truppe s&apos;incontrarono coi contingenti di Berna, Friburgo, Soletta e
        Bienne appartenenti al primo ed al secondo esercito che, partiti da Arona,
        erano sul loro ritorno, ed ebbero da costoro la notizia essere il loro
        aiuto perfettamente inutile per il fatto che nel frattempo la pace col
        re di Francia era stata conclusa in Vercelli. I cantoni orientali diressero
        le loro truppe parte per il San Bernardino e parte per il San Gottardo
        unitamente alle truppe dei cantoni centrali. La loro avanguardia arriv&#xF2;
        a Varese il 2 settembre.<br>
        L&apos;arrivo delle nuove truppe mut&#xF2; di colpo le disposizioni di quelle
        che stavano a Varese. Esse decisero di riprendere la marcia in avanti.
        Effettivamente il 3 settembre si mettevano nuovamente in moto per Milano.
        L&apos;avanzata per&#xF2; si comp&#xEC; con lentezza straordinaria, giacch&#xE8;
        queste truppe arrivarono a Monza soltanto il 6 settembre, dove vennero
        raggiunte dal distaccamento che nella sua ritirata si era fermato a Sesto
        Calende.<br>
        Come fu detto, gi&#xE0; fin da quando era in marcia nella regione delle
        Alpi piemontesi, Francesco I aveva fatto ai Confederati proposte di pace.
        Per&#xF2; le trattative propriamente dette erano incominciate il 27
        agosto tra i plenipotenziari dell&apos;esercito confederato e quelli del re.
        I Confederati erano probabilmente pronti a tutto, mentre Francesco I non
        avrebbe badato a spese, pur di riuscire a disfarsi di loro. Egli offr&#xEC;
        900.000 scudi per la cessione del ducato di Milano. Durante le trattative
        fu parola perfino la retrocessione dei territori del Ticino meridionale,
        che i Confederati avevano conquistati nel 1503 e nel 1512-1513. Le trattative
        vennero riprese a Gallarate, dopo che i plenipotenziari delle due parti
        ebbero preso contatto coi rispettivi committenti e coi loro uomini di
        fiducia. L&apos;8 settembre si giunse ad un accordo, che conteneva sostanzialmente
        le seguenti clausole: abbandono al re di Francia del ducato di Milano
        colla contea di Asti e la signoria di Genova; cessione di Locarno, Lugano
        e Domodossola colla valle rispettiva contro versamento di 300.000 scudi;
        pagamento da parte del re di altri 300.000 scudi quale indennit&#xE0;
        per le spese di guerra e dei 400.000 scudi dovuti dalla Francia fin dal
        tempo della spedizione di Digione. Una clausola speciale assicurava al
        duca Massimiliano un&apos;esistenza scevra da qualsiasi preoccupazione finanziaria,
        in quanto che la corona di Francia gli assicurava una pensione annua col
        titolo di duca di Nemours. Con questa pace l&apos;esercito confederato rinunciava
        per vile moneta a quegli interessi italiani, per i quali tanto sangue
        svizzero era stato versato. Come se ci&#xF2; non bastasse, esso trafficava
        anche i territori che stavano gi&#xE0; nel possesso definitivo della
        Confederazione e che, per la loro posizione avanzata verso il sud, avevano
        un valore strategico impareggiabile; senza neppure riflettere che in tal
        modo metteva a repentaglio anche il pi&#xF9; antico possedimento fra
        i detti territori meridionali e la catena delle Alpi.<br>
        Il re fu lietissimo di questo esito della guerra ottenuto senza colpo
        ferire. Giacch&#xE8;, a malgrado della superiorit&#xE0; del suo esercito,
        per le esperienze fatte egli non era senza timore circa l&apos;esito di una
        battaglia campale contro i Confederati. Liberato dal nemico principale,
        gli altri nemici, privati dell&apos;aiuto degli Svizzeri, non potevano pi&#xF9;
        fargli paura. Per conseguenza, Francesco I si accinse ad impadronirsi
        anche della metropoli lombarda per mettere simbolicamente come un punto
        fermo alla campagna con l&apos;occupazione di Milano. Intanto fece di tutto
        per riunire la somma necessaria per il primo acconto da versarsi ai Confederati.
        Il suo esercito lasci&#xF2; Marignano - l&apos;odierno Melegnano - e si accamp&#xF2;
        a Santa Brigida, oggi Santa Brera, a nord della strada, che va da Milano
        a Lodi. Il 12 settembre l&apos;avanguardia si trovava gi&#xE0; a San Giuliano.
        Ma il 13 settembre arrivarono al campo francese notizie, secondo le quali
        i Confederati, anzicch&#xE8; ritirarsi, se ne stavano ancora in Milano
        e non accennavano affatto ad abbandonare la guerra.<br>
        Effettivamente, il 10 settembre i gruppi della Svizzera centrale ed orientale
        avevano lasciato Monza, dove erano arrivati il 6 dello stesso mese in
        provenienza da Varese e da Sesto Calende, per portarsi a Milano. Erano
        stati accolti festosamente dal duca e si erano acquartierati in citt&#xE0;.
        Sembra che sia stata l&apos;influenza di Schinner, ritornato da Piacenza, quella
        che indusse le truppe non solo a non far caso alcuno degli accordi di
        Gallarate, ma a riprendere la campagna senz&apos;aspettare le stipulazioni
        definitive dei plenipotenziari. Nell&apos;esercito l&apos;unit&#xE0; di vedute
        era favorita dalla circostanza che le truppe dei cantoni occidentali,
        simpatizzanti per la Francia, erano ormai lontane e stavano attendendo
        a Domodossola la conclusione della pace per prendere definitivamente la
        via del ritorno. Ma quando le truppe furono in Milano, rinacquero di bel
        nuovo le esitazioni. Zurigo e Zugo erano per la ritirata; i Waldst&#xE4;tten
        e Lucerna invece non volevano sentir parlare di una pace, che metteva
        a repentaglio tutte le conquiste della loro vecchia politica sui passi
        alpini ed i territori al sud delle Alpi. La mattina del 13 settembre fu
        tenuto consiglio di guerra nel castello. Gli irremovibili campioni della
        politica attiva in Italia rimasero in minoranza. I loro oppositori si
        disposero a partire.<br>
        Fu a questo punto, che Schinner provoc&#xF2; la battaglia. Egli sapeva
        che l&apos;unico mezzo che gli rimaneva per trascinare i Confederati al combattimento,
        era quello di impegnare la lotta; allora tutti i Confederati si sarebbero
        gettati come un sol uomo nella mischia per sostenere la loro causa. Il
        calcolo di Schinner non fall&#xEC;. Egli seppe guadagnare alla sua idea
        Arnoldo di Winkelried, comandante della guardi di corpo del duca, e lo
        persuase ad assalire i Francesi colle sue truppe e con quegli elementi
        degli altri distaccamenti, che erano impazienti di battersi. Verso l&apos;ora
        di mezzod&#xEC; del 13 settembre la piccola colonna usc&#xEC; da una
        delle porte orientali di Milano e marci&#xF2; sugli avamposti francesi,
        che erano gi&#xE0; arrivati in vista delle mura della citt&#xE0;.
        Wilnkelried venne in breve alle mani con uno squadrone di cavalleria francese.
        La notizia del combattimento arriv&#xF2; in citt&#xE0;, mettendola
        in subbuglio. La voce che una battaglia era in corso, si diffuse per tutta
        Milano come un baleno. Le truppe, delle quali una parte era gi&#xE0;
        sul punto di mettersi in marcia per il ritorno, furono parzialmente pervase
        dalla frenesia di combattere. Gli impazienti si precipitarono verso le
        porte della citt&#xE0;. Dai campanili delle chiese le campane suonavano
        a martello. Alla fine, le truppe furono disposte in colonna di marcia
        ed i contingenti si portarono ad uno ad uno fuori delle mura, dove nel
        frattempo era cessato il combattimento impegnato colla cavalleria nemica,
        in seguito alla ritirata dello squadrone mandato in ricognizione. Ma intanto
        i Confederati si trovavano in pieno assetto di guerra fuori della citt&#xE0;.
        Data la logica appassionata di un esercito ordinato in battaglia, non
        c&apos;era pi&#xF9; che una sola possibilit&#xE0;: la marcia in avanti.
        La battaglia era, si pu&#xF2; dire, incominciata.<br>
        Gli eserciti, che stavano per affrontarsi, non erano eguali di forza.
        Francesco I disponeva di un&apos;armata di oltre 30.000 uomini, di cui il nerbo
        era costituito dai lanzi, i quali mettevano in campo non meno di 20.000
        uomini. L&apos;armata francese disponeva inoltre di una numerosissima cavalleria,
        contando essa 2.500 lance. L&apos;artiglieria poi aveva 60 pezzi di grosso
        calibro. L&apos;esercito confederato, i cui effettivi &#xE8; assai pi&#xF9;
        difficile determinare, era formato da circa 20.000 uomini. Questa cifra
        non pretende affatto all&apos;esattezza, dato che gli effettivi delle truppe
        ritiratesi dal Piemonte verso nord non sono conosciuti esattamente e si
        possono calcolare soltanto in modo approssimativo. Una cosa assolutamente
        certa invece &#xE8; che l&apos;esercito confederato era cos&#xEC; sprovvisto
        di cavalleria e di artiglieria, che queste armi non possono aver avuto
        alcuna parte rilevante nello svolgersi della battaglia. E&apos; parimenti certo
        che l&apos;esercito francese aveva non solo una forte superiorit&#xE0; numerica,
        ma anche la superiorit&#xE0; dell&apos;artiglieria.<br>
        L&apos;esercito di Francesco I, ripartito in tre linee, occupava il terreno
        fra lo stradone Milano-Lodi ed il corso d&apos;acqua della Roggia Nuova, che
        &#xE8; un braccio naturale del Lambro. Il terreno non &#xE8; piano.
        Il triangolo compreso fra la strada, Santa Brera e Rovido-Zivido si abbassa
        una prima volta verso la Roggia con un declivio in parte assai pronunciato.
        A mezzo chilometro a nord-ovest, davanti a Santa Brera, si stende un&apos;ondulazione
        del terreno, che toglie questo abitato alla vista di chi viene da Milano.
        Per rispetto alla linea di marcia dei Confederati, questa ondulazione
        era alla sua volta coperta da una seconda.<br>
        Il dispositivo francese era il seguente: l&apos;avanguardia, comandata dal
        conestabile di Borbone, era allineata verso Milano, a San Giuliano; il
        re in persona comandava il corpo di battaglia disposto attorno a Santa
        Brera; la retroguardia, agli ordini di d&apos;Alan?on, stava assai indietro,
        verso Melegnano. Il corpo principale e la retroguardia si erano trincerati.
        Per le fortificazioni di campagna erano stati utilizzati anche i numerosi
        piccoli corsi d&apos;acqua. E&apos; altres&#xEC; possibile che il terreno fosse
        allora, come oggi, coperto di numerose piantagioni disposte soprattutto
        lungo i canali d&apos;irrigazione.<br>
        I Confederati marciavano disordinatamente sullo stradone Milano-Lodi.
        Quando giunsero nelle vicinanze di San Donato, abbandonarono lo stradale
        e s&apos;inoltrarono a sinistra nella campagna, senza dubbio perch&#xE9;
        si erano accorti della vicinanza del nemico. Quando incontrarono l&apos;avanguardia
        francese, s&apos;era fatto sera e gi&#xE0; scendeva il crepuscolo sui giardini
        e sulle praterie. Data l&apos;ora tarda, una parte dei capitani voleva rimandare
        l&apos;attacco all&apos;indomani. Ma come trattenere quella massa in movimento proprio
        in faccia al nemico? Essa chiedeva tumultuosamente l&apos;attacco. Fu dunque
        stabilito l&apos;ordine di battaglia. Vennero formati tre corpi e disposti
        sulla medesima linea. All&apos;estrema sinistra stava la poca artiglieria con
        una speciale copertura. Werner Steiner, ammanno di Zugo, comandava l&apos;avanguardia,
        mentre il borgomastro zurigano R&#xF6;ust stava alla testa del corpo di
        battaglia. Da ambe le parti il combattimento fu aperto dall&apos;artiglieria.
        Fatta la tradizionale preghiera, i Confederati si slanciarono sul nemico.
        Non ostante che l&apos;&apos;rtiglieria francese facesse strage nelle loro file,
        essi riescono a sfondare la prima linea dell&apos;avanguardia nemica. Allora
        i comandanti dell&apos;avanguardia, Trivulzio ed il duca di Borbone, lanciano
        sugli Svizzeri la cavalleria pesante, che ne costituiva la seconda linea.
        Essa riesce a contenere l&apos;impeto dei Confederati. Ma solo per breve tempo,
        ch&#xE8; anche la cavalleria, la quale valorosamente mena colpi furiosi,
        deve cedere davanti all&apos;irruenza dei Confederati, che avanzano e incalzano
        incessantemente. L&apos;avanguardia francese &#xE8; cos&#xEC; sbaragliata
        e gli Svizzeri non si fermano, ma l&apos;inseguono nella sua ritirata.<br>
        A questo punto entrano in azione da una parte e dall&apos;altra i corpi di
        battaglia. Da una parte e dall&apos;altra i due ordini di truppe si dispongono
        su una sola linea, allungando in tal modo il terribile fronte. Il sopraggiungere
        della notte non valse a dar tregua al combattimento. Al chiaror della
        luna continu&#xF2; la mischia furiosa. Circa le ore dieci anche la luna
        cess&#xF2; di rischiarare colla sua luce scialba quella carneficina,
        ma fu solo verso la mezzanotte che la battaglia ristette. La situazione
        era favorevole per i Confederati: i Francesi erano stati respinti, l&apos;avanguardia
        era sbaragliata ed anche il corpo di battaglia aveva dovuto cedere terreno.<br>
        La notte fu fredda. Sfinite per la marcia e per l&apos;aspro combattimento,
        le truppe passarono la notte l&#xE0; dove le tenebre avevano separato
        i combattenti. I Confederati soffrirono per la fame e molto pi&#xF9;
        ancora per il freddo, perch&#xE9; guadando i profondi fossati, essi
        si erano inzuppati fino alle ossa. Per questo soltanto in modo imperfetto
        la notte pot&#xE8; essere utilizzata per la riorganizzazione delle truppe.
        Dei reparti si erano sbandati; delle sezioni avevano perduto il contatto
        colle loro unit&#xE0; rispettive. Certi elementi dubbi cercarono di
        prendere il largo e approfittarono dell&apos;evacuazione dei feriti per abbandonare
        essi pure il luogo della carneficina e per andare a rifocillarsi a Milano.
        In generale per&#xF2;, i due eserciti rimasero sul campo di battaglia
        per conservare i vantaggi ottenuti.<br>
        Era appena spuntata all&apos;oriente l&apos;alba del 14 settembre, che gi&#xE0;
        la battaglia veniva ripresa. Dall&apos;una come dall&apos;altra parte l&apos;ordine di
        battaglia non era ancora stato completamente ricostituito. L&apos;avanguardia
        francese battuta il giorno innanzi formava una sola linea col corpo di
        battaglia. Quest&apos;ultimo tuttavia era disposto in modo che la fanteria
        e l&apos;artiglieria stavano schierate innanzi, mentre la cavalleria si trovava
        un po&apos; pi&#xF9; indietro. L&apos;urto dell&apos;avanguardia confederata si spezz&#xF2;
        contro la posizione francese. Essa indietreggi&#xF2; e ripar&#xF2;
        presso il corpo di battaglia, che stava schierato pi&#xF9; a destra.
        Un secondo attacco and&#xF2; fallito come il primo. Anche stavolta i
        Confederati vennero ricacciati indietro, tanto che lo sgomento minacci&#xF2;
        di impadronirsi delle truppe.<br>
        Contemporaneamente, un terzo corpo confederato, costituito dalla retroguardia,
        tent&#xF2; la medesima manovra di aggiramento, che nel 1513 aveva data
        la vittoria a Novara. Questa colonna marci&#xF2; a destra per girare
        la battaglia in corso e portarsi contro la retroguardia francese, che
        si disponeva ad avanzare per combattere sull&apos;ala sinistra dell&apos;esercito
        di Francesco I. Anche col&#xE0;, come sul fronte principale, si combatt&#xE8;
        a lungo senza una decisione. Quand&apos;ecco comparvero nella mattinata gli
        alleati veneziani di Francesco I, agli ordini di Alviano. Il generale
        veneto, che fin dal 10 settembre si trovava a Lodi col suo esercito, gi&#xE0;
        il giorno prima si era spinto innanzi ed era venuto a trovare il re; in
        tale occasione aveva saputo della sorprendente avanzata dei Confederati.
        Alviano aveva mantenuto il contatto con Francesco I e nella notte dal
        13 al 14 settembre aveva ricevuto l&apos;ordine di portarsi innanzi. Senza
        indugio era partito colla sua cavalleria. Ad ovest di Marignano incontr&#xF2;
        la retroguardia francese, che in quel momento indietreggiava sotto i colpi
        della suaccennata colonna confederata, che aveva manovrato contro il fianco
        sinistro francese. Alviano raggrupp&#xF2; le truppe in ritirata, ristabil&#xEC;
        il combattimento e trasform&#xF2; l&apos;imminente vittoria dei Confederati
        in una sconfitta. Nella persuasione di trovarsi di fronte all&apos;intero esercito
        veneziano, ossia a forze assolutamente fresche, le stanche truppe confederate
        incominciarono a cedere terreno. Alcune sezioni vennero disperse e pi&#xF9;
        tardi quelli dei loro uomini, che non erano riusciti ad aprirsi una via
        per Milano, furono trucidati. Altri distaccamenti ripararono presso il
        corpo di battaglia, dove l&apos;arrivo della colonna di aggiramento fin&#xEC;
        per togliere qualsiasi coraggio e quei combattenti, essendo manifesto
        che la manovra tattica era fallita. Per giunta, si diffuse fra i combattenti
        la voce che fra breve i Veneziani si troverebbero ai fianchi dei Francesi.
        Dinnanzi a questa situazione, i Confederati decisero di ritirarsi su Milano.<br>
        Tutti coloro che erano sfuggiti al fuoco dell&apos;artiglieria francese ed
        ai colpi dei lanzichenecchi, si formarono in quadrato, prendendo in mezzo
        i loro feriti ed i cannoni. La difesa del quadrato verso il nemico fu
        affidata agli uomini pi&#xF9; gagliardi, che davano affidamento di sapere
        opporsi efficacemente agli inseguitori, se mai ce ne fossero. I vinti
        si allontanarono a passo lento, in un&apos;ordinanza migliore di quella che
        avevano avuto, quando si erano precipitati alle porte di Milano per correre
        alla battaglia. Agli uomini, che non avevano potuto raggiungere il quadrato,
        i vincitori diedero ovunque la caccia e, scovatili, li trucidarono senza
        piet&#xE0;. Un reparto di 300 uomini, ad esempio, si era ritirato in
        un grande caseggiato in San Giuliano e vi si difendeva coraggiosamente,
        tutt&apos;altro che disposto ad arrendersi. Non potendo spezzare altrimenti
        quell&apos;eroica resistenza, i Francesi appiccarono il fuoco all&apos;edificio
        e ne abbruciarono vivi i difensori.<br>
        Giunti a Milano, i Confederati discussero se dovevano fermarsi e difendere
        la citt&#xE0; contro l&apos;immancabile attacco dei Franco-Veneziani. Nel
        frattempo avrebbero potuto chiedere d&apos;urgenza nuovi rinforzi in patria
        e richiamare le truppe, che si trovavano ancora nella regione dei laghi
        dell&apos;alta Italia. Quando per&#xF2; apparve manifesto che il duca non
        era in grado di mettere insieme il danaro necessario per il soldo, decisero
        di ripassare le Alpi e di ritornare alle proprie case. Non rimasero che
        2.500 uomini a guardia del castello; il rimanente lasci&#xF2; la capitale
        lombarda gi&#xE0; il 15 settembre. Cos&#xEC; chiudeva una grande pagina
        di storia politica della Confederazione come grande potenza, e nello stesso
        tempo un capitolo della storia miliare svizzera, cruento e glorioso, seminato
        per&#xF2; anche di numerosi errori.<br>
        Inauditamente grandi furono le perdite subite dai Confederati a Marignano.
        Anche in questo caso le cifre tramandateci dalla tradizione non sono attendibili,
        perch&#xE9; ordinariamente esagerate. Il numero dei morti, che coprivano
        il campo di battaglia, si pu&#xF2; far salire a circa 12.000; di essi
        la maggior parte erano Confederati. Non va dimenticato, infatti, che gli
        Svizzeri avevano continuamente attaccato e che durante gli assalti erano
        stati decimati particolarmente dall&apos;artiglieria. Nella Svizzera orientale
        e mediana, donde provenivano le truppe che avevano combattuto a Marignano,
        non vi era, si pu&#xF2; dire, localit&#xE0; che non dovesse piangere
        qualche caduto.<br>
        <br>
        <a href="siegfried1.html"><b><font color="#0000FF">Epilogo</font></b></a></font></p>
    </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td>
      <hr noshade="" size="1">
    </td>
  </tr>
  <tr>
    <td align="center" valign="top">
      <p><font face="Verdana" size="1" color="#0000FF"><strong><a href="battaglialibri.html"><font face="Verdana, Arial, Helvetica, sans-serif">indice
        sezione</font></a><font face="Verdana, Arial, Helvetica, sans-serif">
        - <a href="../archivio.html">archivio</a></font></strong></font></p>
    </td>
  </tr>
  <tr>
    <td>
      <hr noshade="" size="1">
    </td>
  </tr>
</table>
<p align="center"><a href="../../index.html" target="_top"><img src="../ppplogoacz.jpg" width="61" height="95" border="0"></a><br>
  <font size="1" face="Verdana, Arial, Helvetica, sans-serif">sito di propriet&#xFFFD;
  della <a href="../../index.html" target="_top"><font color="#0000FF">Associazione
  Culturale Zivido</font></a><br>
  <font color="#0000FF"><a href="mailto:pierino.esposti@gmail.com">pierino.esposti@gmail.com</a></font></font></p>
</body>
</html>
