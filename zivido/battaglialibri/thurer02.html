<html>
<head>
<meta name="GENERATOR" content="Microsoft FrontPage 3.0">
<title>Georg Thurer - Guido Calgari &quot;Marignano, fatale svolta della politica svizzera&quot;</title>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<tr>
  <td></td>
</tr>
<table width="100%" border="0" cellspacing="0" cellpadding="0">
  <tr>
    <td width="25%">
      <p><font face="Verdana, Arial, Helvetica, sans-serif" size="-7" color="#FFFFFF">o</font></p>
    </td>
    <td align="right" valign="top" width="75%">
      <p><font size="2" face="Verdana, Arial, Helvetica, sans-serif"><b>La Battaglia
        sui libri</b></font></p>
    </td>
  </tr>
  <tr>
    <td width="25%" align="left" valign="top">
      <p><font face="Verdana, Arial, Helvetica, sans-serif" size="1" color="#800000">Georg
        Thurer<br>
        Guido Calgari<br>
        <br>
        <b>Marignano,<br>
        fatale svolta della<br>
        politica svizzera<br>
        <br>
        </b>Alcuni fatti e alcune<br>
        riflessioni per i<br>
        giovani Confederati,<br>
        nel 450&#xB0; della<br>
        battaglia 1515-1965<b><br>
        </b><br>
        1965<br>
        Comitato per la celebrazione<br>
        del 450&#xB0; di Marignano<br>
        Talacker 16, 8022 Zurich<br>
        Composizione, stampa e<br>
        rilegatura: Huber &amp; Co. AG,<br>
        Frauenfeld. <br>
        Zincotipi: Schwitter AG. Zurich<br>
        Stampato in Svizzera.</font></p>
    </td>
    <td align="left" valign="top" width="75%">
      <p align="JUSTIFY"><font face="Verdana, Arial, Helvetica, sans-serif" size="1"><b>Preambolo</b></font><font face="Verdana, Arial, Helvetica, sans-serif" size="1"><br>
        Le leghe confederate, che gradualmente portarono alla Confederazione dei
        tredici Cantoni, non avevano per scopo la formazione di uno Stato. Esse
        disciplinavano la convivenza dei singoli membri e servivano a proteggerli
        dagli Stati vicini. Sotto questa protezione, ciascun Stato membro organizz&#xF2;
        la sua esistenza peculiare, foggi&#xF2; i suoi diritti sovrani e attu&#xF2;
        i suoi scopi di espansione territoriale, nella misura in cui poteva realizzarli
        senza pregiudicare i diritti degli altri Stati membri. La volont&#xE0;
        dei singoli di tutelare gli interessi del proprio Stato ebbe, per molto
        tempo, il sopravvento sugli sforzi intesi a una pianificazione e a un&apos;azione
        comune dei Confederati. Gli Stati riunitisi nelle leghe confederate e
        singoli alleati contavano e assoggettarono nel corso dei secoli uomini
        di lingua tedesca, francese e italiana. Sebbene le leghe confederate si
        siano formate nella regione alemannica, la prevalenza alemannica non fu
        mai elevata a dottrina di Stato. Una Svizzera, che fosse cos&#xEC; concepita,
        fu ed &#xE8; estranea sostanzialmente a ogni Svizzero. Per la forte
        peculiarit&#xE0; dei singoli Stati, protesi alla indipendenza, il passaggio
        agli odierni Cantoni della Confederazione appartenenti a diverse famiglie
        linguistiche avvenne senza frizioni. Le espansioni territoriali si conchiusero,
        di per s&#xE9;, nella prima met&#xE0; del sedicesimo secolo. Durante
        la rivoluzione francese, vi furono ancora taluni spostamenti di territorio,
        sanzionati nella pace di Vienna insieme con il contemporaneo riconoscimento
        della neutralit&#xE0; perpetua della Svizzera da parte delle potenze
        europee nella conseguente pace di Parigi.<br>
        La pace di Waldshut del 27 agosto 1468 segn&#xF2; la fine della politica
        territoriale attiva dei Confederati contro l&apos;Austria degli Asburgo. Essa
        imped&#xEC; l&apos;unione territoriale con la citt&#xE0; alleata di Mulhouse
        e l&apos;annessione dei pendii meridionali della Foresta nera. Da parte confederata,
        fu soprattutto Zurigo che si oppose a un insediamento di Berna e di Soletta
        sulle rive del Reno e, di conseguenza, nel Sundgau. Come Zurigo, dopo
        la morte di Federico VII di Toggenburgo, volle, per la piccola politica
        locale del suo governo, vietare agli Svittesi l&apos;unione territoriale con
        Appenzello e la Svizzera orientale e, in tali anni determinanti, dovette,
        nella vecchia guerra di Zurigo, essere ricondotto entro i limiti della
        politica statale confederata, cos&#xEC; Zurigo, per gelosia nei confronti
        di Berna e senza riguardo versa la isolata Sciaffusa, costrinse i Confederati
        alla pace di Waldshut, e, da un profilo retrospettivo, limit&#xF2; Basilea
        entro la sua modesta superficie attuale. La pace perpetua fra i Confederati
        e gli Asburgo, conchiusa a Costanza l&apos;11 giugno 1474 e rotta dal Reich
        durante la guerra sveva, pose fine all&apos;espansione verso l&apos;Austria degli
        Asburgo.<br>
        Grazie all&apos;azione comune dei Cantoni della Svizzera Centrale, settentrionale
        e orientale, compreso Basilea, le nostre vallate meridionali, private
        delle valli del Toce perse per il &quot;Tradimento di Domodossola&quot;,
        restarono alla Confederazione, nonostante gli effetti della sconfitta
        di Marignano e il disinteressamento di Berna, Friburgo e Soletta. Marignano
        port&#xF2; alla delimitazione del nostro territorio verso sud.<br>
        L&apos;unica possibilit&#xE0; di estendersi, che offriva ancora probabilit&#xE0;
        di successo alla forza offensiva dei Confederati, era costituita dal territorio
        savoiardo, al di qua e al di l&#xE0; del lago di Ginevra. La utilizz&#xF2;,
        nel 1556, Berna, cui si unirono Friburgo e Vallese. Cos&#xEC; fu lanciato
        un ponte a Ginevra, molto minacciata dalla Savoia. Anche contingenti di
        Losanna collaborarono a soccorrerla. Da questa operazione nacque la Svizzera
        romanda. Negli anni successivi, taluni territori sulle sponde meridionale
        e occidentale passati sotto la protezione bernese e vallesana dovettero
        nuovamente essere abbandonati, non da ultimo per tentativi di disturbo
        e di impedimento interni alla Svizzera.<br>
        Gli anni dal 1468 al 1474, 1515/1516 e 1556 costituiscono, salvo qualche
        spostamento in seguito alla rivoluzione francese, la pietra angolare per
        la delimitazione dell&apos;attuale territorio della Confederazione.<br>
        Al centro di questi avvenimenti, che segnarono una svolta nei rapporti
        con i paesi limitrofi e suscitarono, sia pure con qualche titubanza, una
        migliore conoscenza di s&#xE9; stessi e la designazione di nuove mete
        per il futuro, stanno gli anni 1515 e 1516. Le basi della nostra esistenza
        come Stato indipendente furono gettate dagli antenati dei Cantoni primitivi
        con le loro leghe nella seconda met&#xE0; del tredicesimo secolo. Il
        giuramento annuale vincol&#xF2; giovani e vecchi, soprattutto dei Cantoni
        di campagna, al destino dello Stato, di cui essi stessi erano i titolari.
        Nelle guerre, prevale l&apos;elemento giovane. Un&apos;azione sistematica, protesa
        verso l&apos;avvenire, faceva loro ancora un po&apos; difetto. Spesso scesero disuniti
        nella lotta, ma uniti ne uscirono vittoriosi. I cento anni (1415-1516)
        conchiusisi a Marignano portarono a una ininterrotta serie di lotte la
        Confederazione di campagne e di citt&#xE0; indipendenti, che, al di
        sopra delle crisi interne di crescita, si era estesa fra le Alpi e il
        Giura, trasformandosi da Confederazione degli otto Cantoni in Confederazione
        dei tredici Cantoni. A quei tempi, le differenze fra i Cantoni-campagna
        e i cantoni-citt&#xE0; erano ancora minime. Gli abitanti delle citt&#xE0;
        erano s&#xEC;, in parte preponderante, artigiani e soldati di milizia,
        ma si sentivano ancora strettamente legati all&apos;agricoltura. Il loro spirito
        guerriero trova persuasiva testimonianza nelle cronache cittadine illustrate
        di un Justinger, Schachtelan, Edlibach, Diebold Schilling di Berna e di
        un suo nipote dallo stesso nome ma di Lucerna e di altri. Nel libro bianco
        di Sarnen, troviamo, in contrapposizione alle cronache cittadine illustrate,
        l&apos;espressione storica dei Cantoni primitivi sul divenire e sulla struttura
        della nostra Confederazione.<br>
        Purtroppo, mancarono, negli ultimi cinquant&apos;anni del periodo storico considerato,
        dei capi, con una forza accorta e ordinata, intesa a ponderare e a plasmare
        in funzione lungimirante l&apos;evoluzione futura, come la possedevano gli
        Stauffacher, padre e figlio, quando si tratt&#xF2; di forgiare l&apos;alleanza
        dei tre Cantoni primitivi e di condurla innanzi, seicentocinquant&apos;anni
        fa, al Morgarten, nella prima grande prova di conservazione; come ne erano
        provveduti i Reding, pure padre e figlio, che lanciarono un ponte ad Appenzello
        e uniti con sette Cantoni dell&apos;alora Confederazione degli otto crearono
        i presupposti per la graduale formazione del territorio costituente l&apos;odierna
        Svizzera orientale. Cos&#xEC;, Berna ottenne con Niklaus von Diesbach,
        morto prematuramente, una copertura alle spalle per la sua attivit&#xE0;
        espansionistica nell&apos;arco del Giura e per le lotte contro la Borgogna:
        uno sviluppo questo che Berna con l&apos;appoggio di Friburgo e del Vallese
        port&#xF2; a compimento nel 1556.<br>
        Marignano segna la fine della evoluzione, che ha creato sostanzialmente
        la cornice esterna della Confederazione di oggi. Animato oggi dai sentimenti
        di numerosi Confederati, il nostro Comitato sent&#xEC; l&apos;obbligo di
        non lasciar passare inosservata questa svolta storica avviata quattrocentocinquant&apos;anni
        fa, come spesso capita nel turbinio della vita quotidiana. Abbiamo il
        dovere di porgere un fervido ringraziamento al professor Georg Th&#xFC;rer,
        che, in occasone del quattrocentocinquantesimo anniversario della battaglia,
        ci ha dato con poche magistrali pennellate, nella sua opera &quot;Marignano,
        fatale svolta della politica svizzera&quot;, una efficace rappresentazione
        delle conseguenze della stessa. Ringraziamo parimenti la dottoressa Anna
        Maria Cetto, storica dell&apos;arte, in Berna, per avere ricercato e procurato
        il materiale illustrativo datato di quel tempo, il professor dottor Guido
        Calgari e il dottor h.c. Maurice Zermatten per aver adattato l&apos;opera alle
        vicende e all&apos;idioma dei nostri Confederati di lingua italiana e francese.<br>
        Uno speciale ringraziamento sia tributato alle personalit&#xE0; e alle
        ditte del Cantone di Zurigo, che, mediante contributi, crearono i presupposti
        per poter mettere quest&apos;opera a disposizione dei nostri concittadini a
        un prezzo modico e per prendere altri provvedimenti destinati alla pubblicazione
        di un lavoro storico, comprendente gli anni decisivi 1515 e 1516, che
        pot&#xE8; essere confidato allo storiografo dottor Emil Usteri. Tale
        lavoro uscir&#xE0;, per motivi di tempo, pi&#xF9; tardi. Esso si fonda
        su ampi studi d&apos;archivio, compiuti in patria e all&apos;estero, e sar&#xE0;
        illustrato con numerosi dipinti dell&apos;epoca. Esprimiamo al dottor Emil
        Usteri la nostra riconoscenza per aver accettato di assumersi una s&#xEC;
        ingente fatica. Inoltre, &#xE8;, per noi, un grato dovere quello di
        ringraziare i musei storici e gli archivi, svizzeri e stranieri, per il
        premuroso appoggio dato all&apos;attivit&#xE0; della dottoressa Anna Maria
        Cetto e del dottor Emil Usteri.<br>
        <br>
        Zurigo, settembre 1965<br>
        Comitato per la commemorazione della battaglia di Marignano e delle sue
        conseguenze.<br>
        Il presidente: Werner Oswald</font></p>
    </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td>
      <hr noshade="" size="1">
    </td>
  </tr>
  <tr>
    <td align="center" valign="top">
      <p><font face="Verdana, Arial, Helvetica, sans-serif" size="1" color="#0000FF"><a href="thurer01.html"><b>indice
        libro</b></a><b> -<a href="battaglialibri.html"> indice sezione</a> - <a href="../archivio.html">archivio</a></b></font></p>
    </td>
  </tr>
  <tr>
    <td>
      <hr noshade="" size="1">
    </td>
  </tr>
</table>
<p align="center"><a href="../../index.html" target="_top"><img src="../ppplogoacz.jpg" width="61" height="95" border="0"></a><br>
  <font size="1" face="Verdana, Arial, Helvetica, sans-serif">sito di propriet&#xFFFD;
  della <a href="../../index.html" target="_top"><font color="#0000FF">Associazione
  Culturale Zivido</font></a><br>
  <font color="#0000FF"><a href="mailto:pierino.esposti@gmail.com">pierino.esposti@gmail.com</a></font></font></p>
</body>
</html>
