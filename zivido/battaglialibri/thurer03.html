<html>
<head>
<meta name="GENERATOR" content="Microsoft FrontPage 3.0">
<title>Georg Thurer - Guido Calgari &quot;Marignano, fatale svolta della politica svizzera&quot;</title>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<tr>
  <td></td>
</tr>
<table width="100%" border="0" cellspacing="0" cellpadding="0">
  <tr>
    <td width="25%">
      <p><font face="Verdana, Arial, Helvetica, sans-serif" size="-7" color="#FFFFFF">o</font></p>
    </td>
    <td align="right" valign="top" width="75%">
      <p><font size="2" face="Verdana, Arial, Helvetica, sans-serif"><b>La Battaglia
        sui libri</b></font></p>
    </td>
  </tr>
  <tr>
    <td width="25%" align="left" valign="top">
      <p><font face="Verdana, Arial, Helvetica, sans-serif" size="1" color="#800000">Georg
        Thurer<br>
        Guido Calgari<br>
        <br>
        <b>Marignano,<br>
        fatale svolta della<br>
        politica svizzera<br>
        <br>
        </b>Alcuni fatti e alcune<br>
        riflessioni per i<br>
        giovani Confederati,<br>
        nel 450&#xB0; della<br>
        battaglia 1515-1965<b><br>
        </b><br>
        1965<br>
        Comitato per la celebrazione<br>
        del 450&#xB0; di Marignano<br>
        Talacker 16, 8022 Zurich<br>
        Composizione, stampa e<br>
        rilegatura: Huber &amp; Co. AG,<br>
        Frauenfeld. <br>
        Zincotipi: Schwitter AG. Zurich<br>
        Stampato in Svizzera.</font></p>
    </td>
    <td align="left" valign="top" width="75%">
      <p align="JUSTIFY"><font face="Verdana, Arial, Helvetica, sans-serif" size="1"><b>Nascita
        e fondamento della Confederazione</b><br>
        E&apos; motto dell&apos;antica saggezza politica quello per cui gli Stati si conservano
        fintanto che sanno rimanere fedeli ai loro principi; non diversamente,
        il Machiavelli afferma nei &quot;Discorsi&#x2026;&quot; (libro III, capitolo
        1): &quot;A volere che una setta o una repubblica viva lungamente &#xE8;
        necessario ritirarla spesso verso il suo principio&quot;.<br>
        La Confederazione degli Svizzeri cominci&#xF2; come lega di comunit&#xE0;
        rurali lungo il passo del San Gottardo, aperto verso la fine del XII&#xB0;
        secolo, cio&#xE8; da quando un oscuro artigiano della Val d&apos;Orsera o
        pi&#xF9; probabilmente una confraternita di penitenti gett&#xF2; il
        &quot;ponte gocciolante&quot; lungo le rocce della Reuss, congiungendo
        cos&#xEC; due sentieri montani. L&apos;Europa traversava allora uno dei periodi
        pi&#xF9; torbidi della sua storia; le lotte tra Papato e Impero, quelle
        tra i Principi del nord e quelle ancora tra i Comuni o, dentro lo stesso
        Comune, tra fazioni e consorterie rendevano l&apos;esistenza cos&#xEC; insicura,
        la giustizia tanto precaria che citt&#xE0; e vallate si videro costrette
        ad agire indipendentemente e di proprio diritto, affinch&#xE8; assassini,
        incendi, ruberie e altrettanti misfatti non andassero impuniti; questo
        bisogno di difesa e di ordine fece incontrare i montanari dei Paesi forestali.
        Essi avevano gi&#xE0; dato vita, nei loro paesi, a forme economiche
        di collaborazione: utilizzazione comunitaria dei pascoli, costruzione
        di strade alpine, opere di premunizione contro alluvioni e valanghe &#x2026;
        e avevano creato talune comunanze di mercato; dalla collaborazione economica
        si trattava ora di passare a quella politica.<br>
        Gli storiografi non sono ancora riusciti a stabilire quando sia stato
        concluso il primo patto tra Uri, Svitto e Nidwalden (Sottoselva); forse
        nei primi decenni del Duecento, dato che il Patto &quot;perpetuo&quot;
        del 1291 dice espressamente di confermare &quot;l&apos;antiqua confoederationis
        forma&quot;; la pergamena del 1291, conservata negli archivi federali
        di Svitto, venne redatta i primi giorni d&apos;agosto, cio&#xE8; due settimane
        dopo la morte dell&apos;Imperatore Rodolfo d&apos;Asburgo, il primo dello storico
        casato argoviese che raggiunse la dignit&#xE0; imperiale; quel patto,
        in quel preciso momento, rivela la volont&#xE0; di profittare della
        momentanea carenza dell&apos;autorit&#xE0; imperiale per risolvere certe
        questioni essenziali nella vita delle tre comunit&#xE0; rurali. Gi&#xE0;
        prima, queste ultime si erano fatte concedere delle franchigie o carte
        di dipendenza immediata dall&apos;Imperatore; cos&#xEC; gli Urani nel 1251,
        gli Svittesi nel 1240 e personalmente dall&apos;Imperatore Federico II&#xB0;
        di Svevia, sotto le mura di Faenza che stava assediando. Quest&apos;ultima
        carta afferma la dipendenza immediata di quelle genti dall&apos;Imperatore,
        senza cio&#xE8; gli intermediari o feudatari che erano gli odiati governatori
        della famiglia Asburgo; si trattava di bloccare la politica asburgica
        che tendeva a trasformare una funzione amministrativa, ricevuta teoricamente
        dall&apos;Impero, in un diritto di propriet&#xE0; sui Paesi forestali. L&apos;oggetto
        - anche se non espresso - della contesa era evidentemente il nuovo passaggio
        delle Alpi, il San Gottardo, ultimo entrato nella storia, ma che subito
        aveva assunto importanza particolare e che ancora oggi ha per gli Svizzeri
        la risonanza di un simbolo. Se non che, l&apos;ascesa di Rodolfo alla dignit&#xE0;
        imperiale (1275) rendeva vani d&apos;un tratto gli sforzi dei Paesi forestali
        e riconduceva tra di essi i governatori e i funzionari degli Asburgo;
        si capisce come, non appena giunta la notizia della morte di Rodolfo,
        gli uomini liberi delle tre comunit&#xE0; passassero all&apos;azione.<br>
        Essi non erano contro l&apos;Impero, n&#xE9; pensavano di creare uno Stato
        autonomo, ch&apos;erano concetti per allora impossibili; pur riconoscendo l&apos;autorit&#xE0;
        imperiale, intendevano amministrare da soli il loro paese e aiutarsi contro
        ogni minaccia. Nel patto del 1291 i Cantoni primitivi s&apos;impegnavano perci&#xF2;
        a non accettare pi&#xF9; governatori e giudici stranieri alle loro vallate
        e ai loro costumi - &#xE8; il principio stesso dell&apos;indipendenza; ad
        aiutarsi nei pericoli, considerando l&apos;aggressore di una comunit&#xE0;
        quale nemico di tutte - &#xE8; il principio della &quot;sicurezza collettiva&quot;;
        a lasciar decidere dai pi&#xF9; saggi nelle vallate le loro divergenze
        e le loro liti - ed &#xE8; il principio dell&apos;arbitrato. Indipendenza,
        sicurezza collettiva, arbitrato: sono le &quot;idee-forza&quot; che hanno
        creato la Confederazione e che ancora oggi ispirano la sua politica all&apos;interno
        e verso l&apos;estero; notevole continuit&#xE0;. Due altri rilievi: il Patto
        veniva concluso sulla parola, non prevedeva sanzioni; gente, dunque, per
        la quale la parola data &#xE8; sacrosanta, come costume tra galantuomini;
        inoltre, gl&apos;impegni reciproci erano audacemente fissati &quot;per l&apos;eternit&#xE0;&quot;,
        e anche questo particolare non cessa di stupire, specialmente se si pone
        mente alla &#x2026; durata dei patti stipulati solennemente oggigiorno &#x2026;</font></p>
    </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td>
      <hr noshade="" size="1">
    </td>
  </tr>
  <tr>
    <td align="center" valign="top">
      <p><font face="Verdana, Arial, Helvetica, sans-serif" size="1" color="#0000FF"><a href="thurer01.html"><b>indice
        libro</b></a><b> -<a href="battaglialibri.html"> indice sezione</a> - <a href="../archivio.html">archivio</a></b></font></p>
    </td>
  </tr>
  <tr>
    <td>
      <hr noshade="" size="1">
    </td>
  </tr>
</table>
<p align="center"><a href="../../index.html" target="_top"><img src="../ppplogoacz.jpg" width="61" height="95" border="0"></a><br>
  <font size="1" face="Verdana, Arial, Helvetica, sans-serif">sito di propriet&#xFFFD;
  della <a href="../../index.html" target="_top"><font color="#0000FF">Associazione
  Culturale Zivido</font></a><br>
  <font color="#0000FF"><a href="mailto:pierino.esposti@gmail.com">pierino.esposti@gmail.com</a></font></font></p>
</body>
</html>
