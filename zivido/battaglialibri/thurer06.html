<html>
<head>
<meta name="GENERATOR" content="Microsoft FrontPage 3.0">
<title>Georg Thurer - Guido Calgari &quot;Marignano, fatale svolta della politica svizzera&quot;</title>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<tr>
  <td></td>
</tr>
<table width="100%" border="0" cellspacing="0" cellpadding="0">
  <tr>
    <td width="25%">
      <p><font face="Verdana, Arial, Helvetica, sans-serif" size="-7" color="#FFFFFF">o</font></p>
    </td>
    <td align="right" valign="top" width="75%">
      <p><font size="2" face="Verdana, Arial, Helvetica, sans-serif"><b>La Battaglia
        sui libri</b></font></p>
    </td>
  </tr>
  <tr>
    <td width="25%" align="left" valign="top">
      <p><font face="Verdana, Arial, Helvetica, sans-serif" size="1" color="#800000">Georg
        Thurer<br>
        Guido Calgari<br>
        <br>
        <b>Marignano,<br>
        fatale svolta della<br>
        politica svizzera<br>
        <br>
        </b>Alcuni fatti e alcune<br>
        riflessioni per i<br>
        giovani Confederati,<br>
        nel 450&#xB0; della<br>
        battaglia 1515-1965<b><br>
        </b><br>
        1965<br>
        Comitato per la celebrazione<br>
        del 450&#xB0; di Marignano<br>
        Talacker 16, 8022 Zurich<br>
        Composizione, stampa e<br>
        rilegatura: Huber &amp; Co. AG,<br>
        Frauenfeld. <br>
        Zincotipi: Schwitter AG. Zurich<br>
        Stampato in Svizzera.</font></p>
    </td>
    <td align="left" valign="top" width="75%">
      <p align="JUSTIFY"><font face="Verdana, Arial, Helvetica, sans-serif" size="1"><b>Campagne
        di mercenari in Italia</b><br>
        Gli Svizzeri non erano i soli a guardare cupidamente al &quot;giardinn
        dell&apos;imperio&quot;; il re di Francia, pacificato il paese dopo la guerra
        dei Cent&apos;anni contro l&apos;Inghilterra e consolidata l&apos;unit&#xE0; nazionale
        grazie alla scomparsa del rivale Carlo il Temerario, si preparava a discendere
        nella Penisola. Era re Carlo VIII&#xB0;, brutto e deforme di corpo, spirito
        fantastico che sognava grandi imprese memorabili (tra l&apos;altro, voleva
        mettersi alla testa di una lega dell&apos;occidente per cacciare i Turchi dall&apos;Europa)
        e che era stato animato da un principe italiano, Lodovico il Moro, a muovere
        verso l&apos;Italia.<br>
        La Penisola aveva vissuto in modo agitato e drammatico i primi cinquant&apos;anni
        del Quattrocento, dilaniata sopra tutto dalle guerre fra le tre potenze
        del nord: Firenze, Milano, Venezia; poco dopo la met&#xE0; del secolo,
        tuttavia, con la Pace di Lodi, aveva raggiunto l&apos;equilibrio e la tranquillit&#xE0;;
        furono quarant&apos;anni di pace e di benessere, durante i quali venne maturando
        e stupendamente dispiegandosi quella gloriosa stagione dell&apos;arte e del
        pensiero che si chiama Rinascimento; le corti delle Signorie erano centri
        fervidi di cultura, le citt&#xE0; s&apos;arricchivano di continuo grazie
        ai commerci, all&apos;artigianato, alla navigazione; i pi&#xF9; geniali artisti,
        ospiti di Principi orgogliosi del loro mecenatismo, drizzavano monumenti
        e templi, affrescavano pareti, dipingevano tele, progettavano grandi opere
        del genio civile. Periodo di alta civilt&#xE0;, di benessere economico,
        di eleganza e di lusso: stagione solare dello spirito &#x2026;<br>
        Ed ecco, d&apos;un tratto, come l&apos;addensarsi d&apos;un temporale in pieno meriggio,
        l&apos;annuncio della discesa di Carlo VIII&#xB0; che, aizzato dal Moro, muoveva
        alla conquista del Regno di Napoli (1494), ponendo fine ai brillanti quarant&apos;anni
        di pace e dando inizio alle sciagure d&apos;Italia; la sua, infatti, fu la
        prima di tante funeste invasioni - Francesi, Svizzeri, Lanzi tedeschi,
        Spagnoli, &#x2026; - che rovinarono la Penisola e la portarono alla schiavit&#xF9;.<br>
        A Milano c&apos;era Lodovico il Moro, come s&apos;&#xE8; detto. Quando, nel 1476,
        il Duca suo fratello era stato assassinato nella Chiesa di Santo Stefano,
        il figlio del morto aveva raccolto l&apos;eredit&#xE0; ducale; ma si trattava
        di un fanciullo di sette anni, Gian Galeazzo, incapace di regnare e quindi
        sotto la tutela della madre e del ministro Cicco Simonetta (lo stesso
        che ordin&#xF2; alle truppe milanesi la spedizione terminata drammaticamente
        a Giornico). Lodovico, zio del giovane Duca, cominci&#xF2; allora la
        scaltra opera intesa a soppiantare l&apos;erede legittimo del Ducato: ne allontan&#xF2;
        la madre, fece cadere in disgrazia e decapitare il Simonetta, divenne
        tutore di Gian Galeazzo e, quindi, signore e despota del Milanese. Tipico
        signore del Rinascimento, raffinato e scellerato a un tempo, amante del
        bello, dell&apos;arte, protettore di artisti e studiosi, ma anche capace di
        raggiri e perfidie com&apos;erano nella pratica di un&apos;epoca in cui, accanto
        alle raffinatezze dell&apos;arte e all&apos;eleganza della vita s&apos;erano infiltrati
        negli spiriti lo scetticismo, l&apos;immoralit&#xE0;, il gusto smodato dei
        piaceri terreni, l&apos;irreligiosit&#xE0;. La corte del Moro s&apos;ispirava
        al modello di quella di Lorenzo de&apos; Medici, il Magnifico signore di Firenze;
        a Milano, il Moro s&apos;era fatto mandare da Lorenzo il grande Leonardo da
        Vinci ch&apos;era divenuto in breve la perla radiosa della corte lombarda;
        Leonardo aveva modellato il cavallo del monumento al padre del Moro, Francesco
        Sforza, creatore della nuova dinastia e mecenate di grandi opere pubbliche:
        il Canale della Martesana, l&apos;Ospedale maggiore, la ricostruzione del Castello
        visconteo. Oltre al cavallo, considerato dagli scrittori dell&apos;epoca la
        pi&#xF9; imponente statua equestre di tutti i tempi, il divino Leonardo
        aveva dipinto due stupende Madonne, affrescato l&apos;Ultima Cena nella Chiesa
        di Santa Maria delle Grazie, fatto alcuni memorabili ritratti, abbellito
        l&apos;interno del Castello e compiuto studi mirabili d&apos;ingegneria intorno
        a problemi d&apos;idraulica e di urbanistica.<br>
        Dopo la discesa di Carlo VIII&#xB0; che, occupata Napoli senza avere incontrato
        resistenza, era tornato in Francia per morirvi, le vicende di Lodovico
        il Moro volsero al peggio; come colpito da una serie di maledizioni, fu
        afflitto da lutti familiari e da altre disgrazie che raggiunsero il culmine
        quando il nuovo Re di Francia, Luigi XII&#xB0;, accampando certi diritti
        ereditari da parte della nonna (ch&apos;era una Valentina Visconti) fece sapere
        di scendere in Italia per riprendere Napoli, ma anche per occupare la
        Lombardia. Era il 1499; l&apos;imperatore Massimiliano, impegnato nella guerra
        di Svevia contro gli Svizzeri, non pot&#xE8; dare aiuti al Moro, del
        quale era cognato. Il Re di Francia aveva seimila mercenari svizzeri,
        entr&#xF2; in Milano senza quasi trovare resistenza, e naturalmente
        fece occupare da guarnigioni francesi tutti i castelli del Ducato, compresi
        quelli di Bellinzona. Il Moro era fuggito. Il famoso cavallo di Leonardo
        serv&#xEC; da bersaglio alle frecce dei Guasconi e venne irrimediabilmente
        rovinato.<br>
        S&apos;&#xE8; accennato alle migliaia di mercenari svizzeri. E&apos; un capitolo
        drammatico e fosco della storia, per comprendere il quale bisogna riflettere
        su due nuove circostanze della vita d&apos;allora, la corruzione dei costumi
        e le cos&#xEC; dette &quot;pensioni&quot; dei Re stranieri. La facilit&#xE0;
        dei guadagni e le idee pagane dei nuovi tempi, cos&#xEC; come l&apos;esempio
        che veniva dalle corti europee, avevano mutato l&apos;animo dei Confederati;
        coscienza religiosa e fedelt&#xE0; alla parola erano scadute nei cuori,
        contese e delitti s&apos;accumulavano, la smania del lusso e dei piaceri aveva
        preso le stesse classi popolari, l&apos;immenso bottino di Borgogna - stimolo
        di corruzione e d&apos;intrighi - aveva creato nuove, improvvise ricchezze,
        persino i contadini scambiavano i ruvidi panni con il velluto, e in tutto
        il paese si diffondeva la bramosia dei facili guadagni mediante l&apos;avventura
        della guerra, perdendosi in egual tempo il senso dell&apos;onesta fatica sulla
        terra avita o nelle officine. La corsa al servizio mercenario veniva poi
        incoraggiata dagli agenti e arruolatori dei Re stranieri, che distribuivano
        denaro e &quot;pensioni&quot;, cio&#xE8; regali in monete d&apos;oro e d&apos;argento,
        e che aizzavano di continuo la cupidigia. C&apos;erano pensioni che andavano
        nelle casse della Stato (citt&#xE0; o Cantone montanaro che fosse) e
        che corrispondevano a precisi impegni militari, le &quot;capitolazioni&quot;;
        c&apos;erano per&#xF2; anche pensioni che affluivano segretamente nelle tasche
        dei capi influenti, dei comandanti militari, degli uomini politici, dei
        consiglieri; cos&#xEC; i condottieri di milizie e i magistrati dei Cantoni
        promettevano soldati, li reclutavano, li inviavano sui campi di battaglia
        dell&apos;Europa; siffatta corruzione doveva rivelarsi ben presto fatale per
        la Svizzera.<br>
        Incitato da Massimiliano, anche il Moro si diede a cercare mercenari;
        la guerra di Svevia terminata, gli fu facile trovarne nella Svizzera orientale,
        tra i Grigionesi, e nel Vallese dove il vescovo Matteo Schiner - che odiava
        i Francesi ed era per l&apos;impero - gli forn&#xEC; migliaia di uomini.
        Grazie alle nuove truppe del Moro, il Re di Francia perdette Milano; bastarono,
        come pittorescamente dice il Machiavelli &quot;le forze proprie di Lodovico&quot;,
        cio&#xE8; &quot;uno duca Lodovico che romoreggiasse in su i confini&quot;,
        per sloggiare gli occupanti francesi. Ma anche Luigi aveva denaro a mucchi,
        si procur&#xF2; nuove schiere di mercenari, ridiscese in Italia e riusc&#xEC;
        ad accerchiare il Moro dentro la citt&#xE0; di Novara. Fuori e dentro
        Novara stavano dunque soldati svizzeri: assedianti e assediati. La Dieta,
        informata della situazione, mand&#xF2; esortazioni, ordini di ritornare
        in patria, di evitare la lotta fratricida. Finalmente, i mercenari delle
        due parti s&apos;intesero: quelli di Re Luigi avrebbero lasciato uscire da
        Novara i soldati del Moro senza molestarli. Ma tra le colonne che sfilavano
        s&apos;inser&#xEC; Lodovico, travestito da svizzero, e un ufficiale dell&apos;altra
        parte lo riconobbe e lo addit&#xF2; ai Francesi; il Moro fu catturato
        e portato a finire la vita prigioniero in Francia; il &quot;tradimento
        di Novara&quot; gett&#xF2; un&apos;ombra funesta sugli Svizzeri, anche se
        il traditore, richiamato dal suo governo, venne processato e giustiziato
        sulla piazza di Altdorf.<br>
        Nel frattempo, che cosa avveniva a Bellinzona? La borgata dei Tre castelli,
        detti originariamente di San Michele, di Montebello e di Sasso Corbaro,
        era rimasta fedele al suo Duca, quindi aveva accolto i Francesi quali
        nemici; a un certo punto, anzi, era insorta contro il nuovo presidio mettendolo
        in fuga. Al momento di Novara, tuttavia, sentendosi senza pi&#xF9; protezione
        ed esposta anzi a rappresaglie nel caso che i Francesi fossero tornati,
        essa richiese l&apos;aiuto degli Svizzeri e stipul&#xF2; con i Tre Cantoni
        primitivi il cosiddetto atto di &quot;dedizione volontaria&quot;; con
        esso, si affidava a Uri, Svitto e Unterwalden - che allora diedero il
        loro nome ai castelli - come a protettori e alleati; per ricordo durevole
        del nuovo destino della Turrita, i Tre Cantoni fecero coniare un grosso
        d&apos;argento nella zecca di Bellinzona, con data del 1505 e il motto orgoglioso
        attribuito a Bellinzonesi e Confederati: &quot;In libertate sumus&quot;.
        La dedizione di Bellinzona avvenne nell&apos;aprile del 1500; la data incisa
        sulla moneta rammenta la pace di Arona (1505) tra il Re di Francia e gli
        Svizzeri, nella quale la Turrita veniva riconosciuta agli Svizzeri.<br>
        Cos&#xEC;, dopo poco pi&#xF9; di cent&apos;anni di politica gottardista,
        tutto il corso superiore del Ticino, fino alle porte di Locarno, era in
        potere di quei Confederati che avevano fondato la Svizzera.<br>
        Nella tarda estate di quello stesso 1505, la Dieta calcol&#xF2; che
        le perdite dei mercenari sommassero negli ultimi anni a oltre trentamila
        uomini; il vescovo di Sion denunci&#xF2; gli abusi di quei soldati di
        ventura e i mali che ne venivano al paese, primo fra tutti la scomparsa
        del senso della disciplina e dell&apos;onore. Quanti lutti si sarebbero potuti
        evitare, avessero avuto i capi un bricciolo di saggezza politica e di
        moderazione! Con un &quot;proclama circa le pensioni&quot; la Dieta ordin&#xF2;
        che nessuno nella Confederazione potesse concludere accordi con l&apos;estero
        senza il consenso della maggioranza degli Stati svizzeri; in egual tempo,
        venne proibito ai singoli di accettare regali dall&apos;estero. L&apos;accordo sarebbe
        dovuto essere rinnovato e giurato ogni anno, e se un Cantone si fosse
        rifiutato sarebbe stato tenuto &quot;in attesa fuor della porta&quot;,
        cio&#xE8; escluso dalla Dieta. Belle parole &#x2026; Ma ormai pi&#xF9;
        nulla, di fronte alle nuove generazioni ch&apos;erano state corrotte dall&apos;esempio
        degli anziani, pi&#xF9; nulla poteva trattenere la corsa all&apos;arruolamento.
        Gi&#xE0; pochi mesi dopo la sua pubblicazione, il &quot;proclama sulle
        pensioni&quot; era dimenticato; con amarezza notava uno scriba glaronese
        che, bench&#xE8; inserito nelle leggi della Confederazione, non &quot;era
        mai contato gran che &#x2026;&quot;.<br>
        Nuove potenze intanto entravano nel gioco politico che aveva per posta
        la Penisola. Il Regno di Spagna anzitutto, che dieci anni prima aveva
        cacciato gli Arabi e s&apos;era rafforzato in unit&#xE0; nazionale, e che
        - con la scoperta dell&apos;America compiuta da Cristoforo Colombo per suo
        conto - stava divenendo una potenza di prim&apos;ordine, padrona di terre e
        di oceani, beneficiaria di nuove, immense ricchezze. Dall&apos;Adriatico, attraverso
        i suoi domini di terraferma tornava ad affacciarsi sull&apos;Italia la politica
        di Venezia, accorta politica sorretta dalla forza d&apos;importanti eserciti.
        Negli Stati del Papa grandeggiava la figura del nuovo Pontefice Giulio
        II&#xB0; della Rovere, temperamento intrepido di uomo politico e di guerriero,
        e protettore a un tempo dei pi&#xF9; geniali artisti dell&apos;epoca; basti
        pensare che nei primi anni del Cinquecento lavoravano contemporaneamente
        per lui Bramante, Raffaello e Michelangelo &#x2026; Fu Giulio a circondarsi
        della &quot;Guardia svizzera&quot; e a concedere agli Svizzeri ogni sorta
        di favori e di onori, per averli ligi alla sua politica. Dal Trentino
        si avvertivano le ambizioni e i preparativi di Massimiliano; l&apos;imperatore
        asburgico doveva riscattarsi dall&apos;onta di aver abbandonato al suo triste
        destino Lodovico Sforza; si sentiva in dovere d&apos;assistere i due giovani
        figli del Moro rimettendoli nella citt&#xE0; dei loro padri; incoraggiato
        dai parenti vicini e lontani pensava di ridare credito alla sua corona
        mediante un viaggio sino a Roma e l&apos;incoronazione in San Pietro, quale
        titolare dell&apos;Impero romano e germanico (dovette, purtroppo, rinunciare
        al viaggio solenne e contentarsi di un&apos;incoronazione fatta a Trento, e
        nemmeno per opera del Papa, ma soltanto di un suo Legato &#x2026;). Massimiliano
        cominci&#xF2; dunque con una clamorosa assise imperiale a Costanza;
        nella citt&#xE0; di confine anche gli Svizzeri vennero invitati e si
        lasciarono facilmente strappare la promessa di seimila mercenari che accompagnassero
        l&apos;Imperatore sino alla Citt&#xE0; eterna. Il Re di Francia, allora,
        smanioso d&apos;impedire il nuovo orientamento asburgico dei Cantoni, mise
        in opera tutte le arti delle lusinghe diplomatiche e del denaro; il cronista
        bernese Anshelm, in buona posizione per osservare il gioco dei Francesi,
        scrisse che il Re gett&#xF2; oro a piene mani e in tutte le direzioni:
        &quot;A uomini, donne, ragazzi, servitori, vivandiere, prostitute, per
        le strade e nei vicoli, nelle citt&#xE0; e nei villaggi, nei bagni pubblici
        e nelle osterie, in occasione dei riti in chiesa e dei settimanali mercati
        in piazza, dalle bettole fin su alle sedi delle corporazioni &#x2026;, dovunque
        potesse arrivare l&apos;ambasciatore della Francia&quot;.<br>
        Giulio II&#xB0; non pens&#xF2; neppure un istante di riconoscere all&apos;Imperatore
        il dominio dell&apos;Italia. Pi&#xF9; che i progetti di Massimiliano, lo
        interessava il modo di cacciare gli stranieri dalla Penisola; stranieri
        e per&#xF2; barbari erano tutti, Francesi, Tedeschi, Spagnoli. &quot;Fuori
        i barbari!&quot; fu il suo grido, caratteristico anch&apos;esso del Rinascimento:
        un rinascimento politico che completasse quello della cultura. La potenza
        guerriera degli Svizzeri dovette sembrargli il mezzo migliore all&apos;impresa,
        e l&apos;uomo migliore il vescovo di Sion, Matteo Schiner. Figlio di poverissima
        gente, ex pastore di capre, lo Schiner aveva studiato nel Seminario di
        Como e ricevuto gli ordini e la consacrazione episcopale a Roma. Mentre
        la maggior parte dei capi svizzeri, senza idee chiare, pencolavano tra
        Francia e Impero, egli sapeva esattamente la sua linea politica; era,
        come gi&#xE0; detto, antifrancese, in quanto la Francia - venisse da
        sud o da nord - poteva essere un pericolo per la sua Valle del Rodano
        e per la personale sua posizione di Principe e di Vescovo. Come spesso
        i capi usciti dall&apos;umile plebe, era orgogliosissimo, ma egualmente austero
        e incorruttibile; al popolo e al clero offr&#xEC; sempre l&apos;esempio d&apos;una
        vita severa, senza alcun lusso, dominata da uno spirito che si conserv&#xF2;
        uguale nella capanna del pastore e nel palazzo del Principe-vescovo; se
        profuse denaro e compr&#xF2; soldati, lo fece perch&#xE9; conosceva
        quella che egli stesso defin&#xEC; &quot;la malattia nazionale degli
        Svizzeri&quot;, ma in pari tempo denunci&#xF2; e combatt&#xE8; con
        la sua fiera eloquenza ogni compromesso politico determinato dall&apos;oro
        e dai donativi degli stranieri. Animato e addirittura ossessionato dall&apos;idea
        della preminenza di papato e Impero (si &#xE8; tentati di dire &quot;idea
        dantesca&quot;), fu il migliore avvocato di Papa Giulio, al quale del
        resto per carattere somigliava.<br>
        Fina dal suo primo incontro con Giulio II&#xB0;, lo Schiner torn&#xF2;
        ai suoi monti quale Nunzio del Pontefice; un anno e mezzo pi&#xF9; tardi,
        ricevette la porpora di Cardinale, anche per il merito di aver saputo
        concludere un&apos;alleanza politica tra il Papa e gli Svizzeri.<br>
        Ora, il Papa poteva avviare l&apos;impresa della liberazione: &quot;cacciare
        i barbari servendosi di altri barbari&quot;. Per prima cosa, cre&#xF2;
        la &quot;Lega santa&quot; (1511) nella quale entrarono la Spagna, Venezia,
        l&apos;Inghilterra, l&apos;Impero, e alla quale i Cantoni svizzeri avevano assicurato
        un contributo militare di seimila soldati. Essi costituivano del resto
        il solo elemento guerresco di qualche peso, ch&#xE8; gli eserciti della
        Lega santa erano stati duramente sconfitti a Ravenna (1512) dal giovane
        condottiero dei Francesi, Gastone di Foix; un brutale rovescio militare
        per il papa che, chiuso in Castel Santangelo, temette di veder comparire
        d&apos;un tratto i nemici sotto le mura di Roma. Ma i Francesi non seppero
        sfruttare la vittoria, e il loro giovane capitano venne anzi circondato
        dagli Spagnoli, che inseguiva, e ucciso.<br>
        Intanto, per i passi delle Alpi, accorrevano messaggeri verso i cantoni
        a sollecitare aiuti; non si trattava pi&#xF9; di &quot;capitolazioni&quot;
        cio&#xE8; di mercenari; si trattava di &quot;proteggere la santa Chiesa&quot;,
        questa era la nuova parola d&apos;ordine, contro il Re di Francia; un impegno
        politico, dunque, che toccava gli Svizzeri come per cosa propria. La loro
        ostilit&#xE0; alla Francia era del resto cresciuta per un malaugurato
        incidente: alcuni messi dei paesi di Svitto, di Berna e di Friburgo, malgrado
        tenessero bene in mostra gli stemmi cantonali, erano stati catturati dai
        Francesi a Lugano e annegati senza misericordia.<br>
        Sullo scorcio del 1511 si registreranno discese di eserciti in Italia,
        ritornati senza aver combattuto oppure richiamati dalla Dieta federale.
        Fu nell&apos;aprile del 152, all&apos;incirca durante le giornate di Ravenna, che
        la Dieta decise la grande spedizione in Lombardia.</font></p>
    </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td>
      <hr noshade="" size="1">
    </td>
  </tr>
  <tr>
    <td align="center" valign="top">
      <p><font face="Verdana, Arial, Helvetica, sans-serif" size="1" color="#0000FF"><a href="thurer01.html"><b>indice
        libro</b></a><b> -<a href="battaglialibri.html"> indice sezione</a> - <a href="../archivio.html">archivio</a></b></font></p>
    </td>
  </tr>
  <tr>
    <td>
      <hr noshade="" size="1">
    </td>
  </tr>
</table>
<p align="center"><a href="../../index.html" target="_top"><img src="../ppplogoacz.jpg" width="61" height="95" border="0"></a><br>
  <font size="1" face="Verdana, Arial, Helvetica, sans-serif">sito di propriet&#xFFFD;
  della <a href="../../index.html" target="_top"><font color="#0000FF">Associazione
  Culturale Zivido</font></a><br>
  <font color="#0000FF"><a href="mailto:webmaster@aczivido.net">webmaster@aczivido.net</a></font></font></p>
</body>
</html>
