<html>
<head>
<meta name="GENERATOR" content="Microsoft FrontPage 3.0">
<title>Georg Thurer - Guido Calgari &quot;Marignano, fatale svolta della politica svizzera&quot;</title>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<tr>
  <td></td>
</tr>
<table width="100%" border="0" cellspacing="0" cellpadding="0">
  <tr>
    <td width="25%">
      <p><font face="Verdana, Arial, Helvetica, sans-serif" size="-7" color="#FFFFFF">o</font></p>
    </td>
    <td align="right" valign="top" width="75%">
      <p><font size="2" face="Verdana, Arial, Helvetica, sans-serif"><b>La Battaglia
        sui libri</b></font></p>
    </td>
  </tr>
  <tr>
    <td width="25%" align="left" valign="top">
      <p><font face="Verdana, Arial, Helvetica, sans-serif" size="1" color="#800000">Georg
        Thurer<br>
        Guido Calgari<br>
        <br>
        <b>Marignano,<br>
        fatale svolta della<br>
        politica svizzera<br>
        <br>
        </b>Alcuni fatti e alcune<br>
        riflessioni per i<br>
        giovani Confederati,<br>
        nel 450&#xB0; della<br>
        battaglia 1515-1965<b><br>
        </b><br>
        1965<br>
        Comitato per la celebrazione<br>
        del 450&#xB0; di Marignano<br>
        Talacker 16, 8022 Zurich<br>
        Composizione, stampa e<br>
        rilegatura: Huber &amp; Co. AG,<br>
        Frauenfeld. <br>
        Zincotipi: Schwitter AG. Zurich<br>
        Stampato in Svizzera.</font></p>
    </td>
    <td align="left" valign="top" width="75%">
      <p align="JUSTIFY"><font face="Verdana, Arial, Helvetica, sans-serif" size="1"><b>L&apos;impresa
        di Pavia, 1512</b><br>
        Prima della grande spedizione di Pavia, i Confederati avevano iniziato
        due campagne che riuscirono disgraziate e vergognose; baster&#xE0; farne
        qui un rapido cenno. Nell&apos;alleanza conclusa tra gli Svizzeri e la Santa
        Sede, auspice il vescovo di Sion, i primi s&apos;erano impegnati a fornire
        seimila uomini a Giulio II&#xB0;, onde combattere i nemici della Chiesa,
        identificati in quel momento nei Veneziani. Nel 1510 si ebbe la rottura
        aperta tra il Pontefice e il Re di Francia, mentre Venezia veniva guadagnata
        alla causa di Roma, e quando l&apos;attacco generale contro i Francesi fu pronto,
        lo Schiner domand&#xF2; i seimila soldati previsti dalla capitolazione.
        Cominci&#xF2; allora in ogni Cantone il pi&#xF9; intenso lavorio diplomatico,
        svolto dal Re di Francia e dall&apos;Imperatore, ma in modo particolare dal
        primo e con straordinaria abilit&#xE0;; fu una strategia di corruzione
        e di esaurimento, cui corrispondeva l&apos;impreparazione militare e finanziaria
        del partito papale, che ebbe come prima conseguenza di ritardare di due
        mesi l&apos;arrivo degli Svizzeri sui campi di Lombardia. Lo svolgimento della
        guerra nell&apos;alta Italia riusc&#xEC; pertanto vantaggioso a Luigi XII&#xB0;
        che stava rioccupando la Lombardia, e gli Svizzeri presero la via del
        ritorno (settembre 1510); questa infelice spedizione si chiam&#xF2;
        &quot;di Chiasso&quot;. Da ci&#xF2;, sdegno del Papa, irritazione della
        Dieta contro Giulio II&#xB0;, risentimento di tutti contro lo Schiner,
        rivolta della &quot;dec&#xE0;nie&quot; superiori del Vallese, ribelli
        al loro Principe-vescovo, e fuga dello Schiner a Roma, dove gli riusc&#xEC;
        di calmare il Pontefice, ottenendo il cappello cardinalizio e l&apos;incarico
        di nuove trattative con gli Svizzeri.<br>
        Il Re di Francia soffiava nel fuoco, ch&#xE8; l&apos;alleanza con gli Svizzeri
        avrebbe potuto consentirgli la conquista dell&apos;intera Europa; dice con
        la consueta sua intuizione il Guicciardini: &quot;&#x2026; Ma niuna cosa
        pi&#xF9; premeva al Re di Francia che il desiderio di riconciliarsi
        gli Svizzeri, conoscendo da questo dipendere la vittoria certissima, per
        l&apos;autorit&#xE0; grandissima che aveva allora quella nazione, per il
        terrore delle loro armi, e perch&#xE9; pareva che avessino cominciato
        a reggersi non pi&#xF9; come soldati mercenari n&#xE9; come pastori,
        ma vigilando, come in repubblica bene ordinata, e come uomini uniti nell&apos;amministrazione
        degli Stati &#x2026;&quot; (&quot;Storia d&apos;Italia&quot;, vol. III, libro
        VII). Le trattative di Luigi fallirono tuttavia un&apos;altra volta e ci&#xF2;
        sopra tutto per l&apos;irriducibile opposizione dei Cantoni primitivi. Questa
        opposizione si andava estendendo anche ai Confederati del nord e dell&apos;occidente,
        con una sorda irritazione del popolo verso ci&#xF2; che fosse francese
        e lombardo, e crebbe in modo inaspettato quando si seppe dell&apos;uccisione,
        avvenuta per opera della guarnigione francese di Lugano, dei messaggeri
        di Friburgo, Berna e Svitto. Cos&#xEC;, verso la met&#xE0; del 1511,
        la Confederazione fu di nuovo in guerra contro la Francia. Si tratta della
        &quot;fredda campagna invernale&quot; - novembre e dicembre - che culmin&#xF2;
        in un disastro. I Francesi usarono con astuzia la loro strategia di spossamento,
        attirarono gli Svizzeri nella pianura per rifugiarsi poi nelle piazzeforti;
        gli alleati papali e veneziani non si lasciarono vedere; i viveri cominciarono
        a mancare, e allora i Confederati si abbandonarono a rapine, incendi e
        violenze d&apos;ogni sorta; finalmente, fu la ritirata disordinata e furibonda.<br>
        Ora, tornava alla ribalta Matteo Schiner; malgrado la vittoria di Gastone
        de Foix, il luned&#xEC; di pasqua del 1512, gli Svizzeri rafforzarono
        l&apos;alleanza col Papa. Per la prima volta, in molti anni, in tutto il territorio
        della Confederazione ci fu unit&#xE0; di propositi, dal governo delle
        Citt&#xE0; ai montanari delle pi&#xF9; remote vallate, in ogni ambiente
        e in ogni classe; se ne trova un&apos;eco in una missiva del cappellano glaronese
        Ulrico Zwingli: &quot;I Confederati ritengono che non &#xE8; lecito
        a ogni tiranno furioso di assalire impunemente la Madre comune dei cristiani.
        Essi &#x2026; intendono ristabilire per il meglio le cose della Chiesa e
        dell&apos;Italia&quot;. Diciottomila soldati furono arruolati in breve tempo,
        dai passi dei Grigioni condotti in Italia e concentrati a Verona, consenziente
        la Repubblica di Venezia che s&apos;era alleata agli Svizzeri.<br>
        Da Verona part&#xEC; dunque la spedizione di Pavia che in poco pi&#xF9;
        di tre settimane spazz&#xF2; via i Francesi dall&apos;Italia. Mai s&apos;era visto
        un pi&#xF9; grande esercito di Svizzeri, n&#xE9; mai tanto animoso
        e concorde; protetto alle spalle dai Veneziani, si spinse deciso verso
        occidente; dove, come sull&apos;Adda, mancavano i ponti, i soldati si gettarono
        a nuoto reggendo sul capo l&apos;alabarda e cacciando i nemici che tentavano
        d&apos;impedire la formazione di teste di ponte. In tutte le contrade di Lombardia
        risuon&#xF2; il grido di gioia della liberazione: &quot;Giulio! Gli
        Svizzeri son vincitori!&quot;. Ulrico Zwingli scriveva esultando: &quot;Grazie
        agli Svizzeri, tutta l&apos;Italia, le coste liguri e la Lombardia sono ora
        libere&quot;; Niccol&#xF2; Machiavelli, che stava in quel momento componendo
        &quot;Il Principe&quot;, definiva gli Svizzeri &quot;armatissimi e liberissimi&quot;;
        letterati di Lombardia scrivevano: &quot;Nelle come nelle borgate e nei
        villaggi echeggiano le trombe, squillano le campane&quot;. Dotti, religiosi
        e predicatori esclamano dai pulpiti: &quot;Voi siete il popolo di Dio,
        voi avete umiliato i nemici della sposa di Cristo!&quot;; il Papa saluta
        i Confederati quali &quot;Difensori della libert&#xE0; della Chiesa&quot;
        e manda loro quelle preziose bandiere che ancora oggi si possono ammirare
        nei musei della patria; al barone Ulrico di Hohensax, che quale pupillo
        di Hans Waldmann era anche borghese di Zurigo, invi&#xF2; in dono una
        preziosa spada gemmata.</font></p>
    </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td>
      <hr noshade="" size="1">
    </td>
  </tr>
  <tr>
    <td align="center" valign="top">
      <p><font face="Verdana, Arial, Helvetica, sans-serif" size="1" color="#0000FF"><a href="thurer01.html"><b>indice
        libro</b></a><b> -<a href="battaglialibri.html"> indice sezione</a> - <a href="../archivio.html">archivio</a></b></font></p>
    </td>
  </tr>
  <tr>
    <td>
      <hr noshade="" size="1">
    </td>
  </tr>
</table>
<p align="center"><a href="../../index.html" target="_top"><img src="../ppplogoacz.jpg" width="61" height="95" border="0"></a><br>
  <font size="1" face="Verdana, Arial, Helvetica, sans-serif">sito di propriet&#xFFFD;
  della <a href="../../index.html" target="_top"><font color="#0000FF">Associazione
  Culturale Zivido</font></a><br>
  <font color="#0000FF"><a href="mailto:daniele.esposti@gmail.com">pierino.esposti@gmail.com</a></font></font></p>
</body>
</html>
