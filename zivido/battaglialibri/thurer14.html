<html>
<head>
<meta name="GENERATOR" content="Microsoft FrontPage 3.0">
<title>Georg Thurer - Guido Calgari &quot;Marignano, fatale svolta della politica svizzera&quot;</title>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<tr>
  <td></td>
</tr>
<table width="100%" border="0" cellspacing="0" cellpadding="0">
  <tr>
    <td width="25%">
      <p><font face="Verdana, Arial, Helvetica, sans-serif" size="-7" color="#FFFFFF">o</font></p>
    </td>
    <td align="right" valign="top" width="75%">
      <p><font size="2" face="Verdana, Arial, Helvetica, sans-serif"><b>La Battaglia
        sui libri</b></font></p>
    </td>
  </tr>
  <tr>
    <td width="25%" align="left" valign="top">
      <p><font face="Verdana, Arial, Helvetica, sans-serif" size="1" color="#800000">Georg
        Thurer<br>
        Guido Calgari<br>
        <br>
        <b>Marignano,<br>
        fatale svolta della<br>
        politica svizzera<br>
        <br>
        </b>Alcuni fatti e alcune<br>
        riflessioni per i<br>
        giovani Confederati,<br>
        nel 450&#xB0; della<br>
        battaglia 1515-1965<b><br>
        </b><br>
        1965<br>
        Comitato per la celebrazione<br>
        del 450&#xB0; di Marignano<br>
        Talacker 16, 8022 Zurich<br>
        Composizione, stampa e<br>
        rilegatura: Huber &amp; Co. AG,<br>
        Frauenfeld. <br>
        Zincotipi: Schwitter AG. Zurich<br>
        Stampato in Svizzera.</font></p>
    </td>
    <td align="left" valign="top" width="75%">
      <p align="JUSTIFY"><font face="Verdana, Arial, Helvetica, sans-serif" size="1"><b>Verso
        la riflessione</b><br>
        Ma l&apos;umanesimo era anche, nell&apos;intimo, un ritorno al paganesimo - Ulrico
        Zwingli lo comprese subito - ai beni, alle gioie della terra. Se da un
        lato esso determin&#xF2; un maggior piacere nella vita materiale, il
        gusto per ci&#xF2; che &#xE8; terreno e prezioso e squisito, dall&apos;altro
        segn&#xF2; un allentarsi della disciplina morale, cio&#xE8; della
        concezione cristiana dell&apos;esistenza, onde l&apos;insorgere della Riforma e,
        successivamente, della Controriforma cattolica. La rivolta dello Zwingli
        cominci&#xF2; appunto quale campagna contro il mercenarismo corruttore,
        continu&#xF2; quale protesta contro l&apos;ignoranza del clero campagnolo,
        per attaccare finalmente l&apos;ordinamento della Chiesa e il dogma. La Chiesa
        era in quel tempo vulnerabilissima: il Pontefice offriva l&apos;esempio di
        una politica terrena materialistica, egoista, volta a vantaggi personali
        e di famiglia e l&apos;esempio, sopra tutto con Giulio e con Leone, di uno
        sforzo dispendioso rivolto a fare di Roma una capitale splendente di tesori
        artistici, di sfarzo, di eleganza, ma anche di lusso e di piaceri.<br>
        Ai soldati che rientravano avviliti dalle campagne mercenarie, il riformatore
        di Zurigo, deluso anche dalle ragioni degli umanisti, chiedeva instancabile:
        &quot;Che cos&apos;hai tu, che cos&apos;abbiamo noi tutti di cristiano, tolto il
        nome?&quot; Dalla cultura dell&apos;epoca egli rifuggiva ormai per rifugiarsi
        nella religione pura, negli episodi del vangelo. Dal 1519, inizio della
        sua missione quale parroco del Duomo di Zurigo, comincia la lotta per
        la Riforma nella Svizzera alemannica, sulla base di quel Nuovo Testamento
        che Erasmo da Rotterdam aveva pubblicato in accurata lezione greca e che
        Zwingli intendeva recare tra il popolo, nella lingua stessa del popolo.<br>
        Ma anche dall&apos;altra parte, quella cattolica, venne avviata dopo non molti
        anni una riforma, precisamente la &quot;riforma cattolica o controriforma&quot;;
        si propose essa di rinvigorire il corpo della Chiesa, la disciplina interna,
        la morale cristiana, le basi stesse dell&apos;insegnamento, cio&#xE8; di
        fissare la dottrina nelle sue radici dogmatiche e nei sacramenti. Uno
        dei suoi propugnatori pi&#xF9; infuocati e illuminati fu San Carlo Borromeo
        che si preoccup&#xF2; moltissimo delle relazioni tra Chiesa e Confederazione;
        per preparare meglio il clero svizzero, il Borromeo fond&#xF2; a Milano
        il &quot;Collegium Helveticum&quot; che dot&#xF2; liberalmente, con
        sacrificio di una parte delle ricchezze della sua illustre famiglia.<br>
        Riforma e Controriforma agirono entrambe quali moralizzatrici della vita
        in Svizzera, richiamando i Confederati a certa seriet&#xE0; e a certi
        reciproci impegni, e, nell&apos;esaltare i motivi dell&apos;antica alleanza, rammentando
        loro i doveri delle vita cristiana e della modestia.<br>
        Un altro genere di modestia cominci&#xF2; ad essere oggetto di riflessione.
        &quot;Dopo Marignano e la pace perpetua, la Confederazione pass&#xF2;
        dalla sua secolare politica aggressiva ed espansionistica ad un atteggiamento
        difensivo&quot; (D&#xFC;rr); l&apos;espansione territoriale aveva avuto uno
        sviluppo organico, secondo il carattere federalista dei Cantoni, favorito
        dall&apos;innato valore militare e variamente guidato da ragioni economiche
        e commerciali. L&apos;influsso politico in Italia dur&#xF2; fin che i due
        gruppi (il centrale e l&apos;occidentale, San Gottardo e Borgogna) si accordarono.
        Per questo &quot;in s&#xE9;, la politica milanese non era stata un errore
        &#x2026; come non erano state una caricatura nazionale e militare le vittoriose
        campagne contro l&apos;Austria, la Borgogna, l&apos;Impero. Gli stessi sforzi fatti
        incessantemente e con vario risultato dalle grandi potenze europee per
        conchiudere alleanze con i Confederati costituiscono una prova oggettiva
        del valore militare di questi ultimi e della loro importanza politica&quot;
        (D&#xFC;rr).<br>
        La pace del 1516 significa quindi rinuncia a una politica europea. Si
        stavano formando (o gi&#xE0; s&apos;erano formate) le nuove grandi realt&#xE0;
        nazionali europee: Francia, Spagna, Inghilterra, Svezia, Russia, ecc.
        Con l&apos;alleanza di Friburgo e con la conquista delle terre ticinesi, la
        Confederazione inglobava nel suo corpo terre e genti di altra nazionalit&#xE0;,
        d&apos;altra lingua e concezione di vita; il partecipare alle guerre europee
        di predominio avrebbe significato un trasportare nell&apos;interno del corpo
        confederale i motivi di discordia che agitavano le monarchie nazionali
        dell&apos;Europa, quindi un mettere costantemente in pericolo l&apos;assetto confederale.
        Talune frontiere nazionali erano state raggiunte: il Reno, il Giura, la
        regione dei laghi insubrici; perdurare in una politica ambiziosa di espansione
        poteva spingere allo scioglimento della Lega. Col tempo, siffatte considerazioni
        si fecero strada negli animi degli Svizzeri, cos&#xEC; che essi giunsero
        a una politica di &quot;astensione&quot; dai conflitti europei, che tre
        secoli pi&#xF9; tardi si sarebbe definita politica di &quot;neutralit&#xE0;&quot;
        e sarebbe stata contrattualmente imposta alla Svizzera con il Trattato
        di Vienna e di Parigi del 1815.</font></p>
    </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td>
      <hr noshade="" size="1">
    </td>
  </tr>
  <tr>
    <td align="center" valign="top">
      <p><font face="Verdana, Arial, Helvetica, sans-serif" size="1" color="#0000FF"><a href="thurer01.html"><b>indice
        libro</b></a><b> -<a href="battaglialibri.html"> indice sezione</a> - <a href="../archivio.html">archivio</a></b></font></p>
    </td>
  </tr>
  <tr>
    <td>
      <hr noshade="" size="1">
    </td>
  </tr>
</table>
<p align="center"><a href="../../index.html" target="_top"><img src="../ppplogoacz.jpg" width="61" height="95" border="0"></a><br>
  <font size="1" face="Verdana, Arial, Helvetica, sans-serif">sito di propriet&#xFFFD;
  della <a href="../../index.html" target="_top"><font color="#0000FF">Associazione
  Culturale Zivido</font></a><br>
  <font color="#0000FF"><a href="mailto:pierino.esposti@gmail.com">pierino.esposti@gmail.com</a></font></font></p>
</body>
</html>
