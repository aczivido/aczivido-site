<html>
<head>
<meta name="GENERATOR" content="Microsoft FrontPage 3.0">
<title>Georg Thurer - Guido Calgari &quot;Marignano, fatale svolta della politica svizzera&quot;</title>
<style type="text/css">
A:link, A:visited { text-decoration: none; color:#0000ff }
A:hover { text-decoration: underline }
</style>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<tr>
  <td></td>
</tr>
<table width="100%" border="0" cellspacing="0" cellpadding="0">
  <tr>
    <td width="25%">
      <p><font face="Verdana, Arial, Helvetica, sans-serif" size="-7" color="#FFFFFF">o</font></p>
    </td>
    <td align="right" valign="top" width="75%">
      <p><font size="2" face="Verdana, Arial, Helvetica, sans-serif"><b>La Battaglia
        sui libri</b></font></p>
    </td>
  </tr>
  <tr>
    <td width="25%" align="left" valign="top">
      <p><font face="Verdana, Arial, Helvetica, sans-serif" size="1" color="#800000">Georg
        Thurer<br>
        Guido Calgari<br>
        <br>
        <b>Marignano,<br>
        fatale svolta della<br>
        politica svizzera<br>
        <br>
        </b>Alcuni fatti e alcune<br>
        riflessioni per i<br>
        giovani Confederati,<br>
        nel 450&#xB0; della<br>
        battaglia 1515-1965<b><br>
        </b><br>
        1965<br>
        Comitato per la celebrazione<br>
        del 450&#xB0; di Marignano<br>
        Talacker 16, 8022 Zurich<br>
        Composizione, stampa e<br>
        rilegatura: Huber &amp; Co. AG,<br>
        Frauenfeld. <br>
        Zincotipi: Schwitter AG. Zurich<br>
        Stampato in Svizzera.</font></p>
    </td>
    <td align="left" valign="top" width="75%">
      <p align="JUSTIFY"><font face="Verdana, Arial, Helvetica, sans-serif" size="1"><b>L&apos;acquisto
        durevole: la Svizzera italiana</b><br>
        Gi&#xE0; dal 1440 gli Urani occupando definitivamente la Leventina avevano
        incorporato nella Svizzera un territorio d&apos;altra lingua, italiano per
        parlata, mentalit&#xE0; e tradizioni. Alla vigilia della rapida guerra
        di Svevia, gli Svizzeri s&apos;erano alleati con la piccola Confederazione
        delle Leghe Grigie, cio&#xE8; avevano stabilito legami di amicizia e
        di solidariet&#xE0; con genti di cultura retroromancia e italiana; le
        Valli italiane dei Grigioni s&apos;erano ingrandite - quanto a importanza di
        latinit&#xE0; - con l&apos;acquisto grigionese della Valtellina, di Chiavenna
        e di Bormio. Ora, mentre queste ultime terre andarono perdute dopo il
        1797, cio&#xE8; al tempo della prima campagna napoleonica, le contrade
        del Ticino rimasero &quot;signoria&quot; dei Confederati fino al 1798,
        quando decisero di liberarsi, ma di rimanere tuttavia con gli antichi
        signori e padroni. &quot;Liberi e Svizzeri&quot; risuon&#xF2; il motto
        dei Luganesi prima, degli altri Ticinesi poi, e la decisione non cessa
        di stupire lo straniero che si chini sulla storia delle nostre contrade;
        i Ticinesi, cio&#xE8;, preferirono restare, da pari a pari, con le genti
        d&apos;oltre San Gottardo, diverse per razza, lingua, religione, mentalit&#xE0;,
        piuttosto che aggregarsi alla Repubblica Cisalpina e ai Milanesi che erano
        della stessa stirpe e religione, mentalit&#xE0; e costumi, e che parlavano
        la stessa lingua, anzi lo stesso dialetto. Il generale Bonaparte, che
        aveva consentito il distacco della Valtellina dai Grigioni, approv&#xF2;
        invece la decisione del Ticino, forse per non inimicarsi gli Svizzeri
        dai quali si proponeva (come il Delfino del Quattrocento, come Francesco
        I&#xB0; nel Cinquecento) di trarre soldati per le sue avventure in Europa.
        Le terre ticinesi rimasero dunque svizzere. Nel 1805, anzi, proprio per
        la Mediazione del Primo Console di Francia, divennero Cantone, cio&#xE8;
        Stato autonomo e indipendente.<br>
        Da allora, il Ticino segu&#xEC; la sorte del resto della Svizzera, ma
        consapevole del proprio destino e intento a costruire il proprio apparato
        statale sul modello degli altri Stati confederali.<br>
        Malgrado un Ottocento tutto trascorso da traversie e da difficolt&#xE0;
        - l&apos;incessante lotta tra i suoi due partiti &quot;storici&quot;, con intemperanze
        d&apos;ogni sorta; l&apos;inimicizia di talune potenze straniere che lo occuparono
        militarmente, come avvenne tra il 1810 e il 1812 per opera del Regno Italico
        di napoleone e di Eugenio Beauharnais, o lo angariarono in ogni modo,
        come fece l&apos;Impero Austro-Ungarico; la trasformazione della Confederazione
        in Stato federativo che tolse al Cantone la direzione della sua politica
        doganale ed economica, isolandolo crudamente tra la frontiera politica
        e la barriera delle Alpi - malgrado tante traversie e difficolt&#xE0;,
        ripetiamo, il Ticino riusc&#xEC; a costruire il suo edificio statale
        e a rivaleggiare con i pi&#xF9; anziani Cantoni che godevano di ininterrotta
        libert&#xE0; e di un assetto economico secolare.<br>
        Fu, anzi, la sua particolarit&#xE0; di unico Stato di cultura italiana
        libero e autonomo in Europa che gli consent&#xEC; di dare un aiuto tanto
        considerevole alla causa della libert&#xE0; e dell&apos;unit&#xE0; italiane;
        la partecipazione del Ticino (Stato e popolazione) alla vicenda del Risorgimento
        &#xE8; la grande pagina della sua storia, accanto a quella dell&apos;emigrazione
        artistica di costruttori, impresari, architetti, artisti che lasciarono
        in ogni parte d&apos;Europa - da Mosca e da San Pietroburgo (Leningrad) fino
        alla Spagna, dal Mare del Nord alla Sicilia e a Costantinopoli, ma sopra
        tutto in Italia, le testimonianze d&apos;una straordinaria genialit&#xE0;
        e, quasi, di un naturale, prodigioso istinto del costruire.<br>
        Allo Stato federativo svizzero, il Ticino ha offerto statisti di vasta
        operosit&#xE0; e di eccezionale talento, quali Stefano Franscini e Giuseppe
        Motta; ha offerto e offre scrittori, uomini di scienza, economisti, docenti
        universitari, magistrati d&apos;alto valore. Dal punto di vista svizzero, si
        deve quindi salutare con particolare soddisfazione la politica gottardista
        dei cantoni centrali, che permise la formazione di una Svizzera italiana
        (Ticino e Valli grigionesi) e, con ci&#xF2;, la configurazione di una
        Svizzera quadrilingue, di diverse stirpi e fede religiosa, e tuttavia
        unita nell&apos;ideale della volontaria collaborazione pacifica, cio&#xE8;
        nell&apos;affermazione della ragione e della buona volont&#xE0; sulle passioni
        e sugli altri elementi irrazionali.<br>
        E che cosa rappresenta per la Svizzera italiana, il fatto di essere parte
        integrale della Confederazione? Vantaggi d&apos;ordine politico che nessuno
        pu&#xF2; dimenticare: quasi cinque secoli di pace ininterrotta; l&apos;esigenza
        di un certo livello economico di esistenza; una provata educazione democratica
        (che si vorrebbe dire frutto d&apos;esperienze secolari) che &#xE8; disciplina
        e anche senso di solidariet&#xE0; tra le classi sociali, che in Svizzera
        non sono separate da abissi come altrove, ma tendono a un livello di media
        prosperit&#xE0;; di pi&#xF9;, dal punto di vista svizzero, la condizione
        del Ticino gli ha conferito l&apos;impegno, e per&#xF2; anche il vantaggio,
        di essere uno &quot;Stato&quot;, se anche non pi&#xF9; interamente sovrano,
        sempre per&#xF2; indipendente e largamente autonomo; questo vuol dire,
        ancor oggi, certa libert&#xE0; di movimenti e dovere di emulazione con
        gli altri &quot;Stati&quot; confederati, e doveri in genere, obbligo di
        serio lavoro per sviluppare istituti civili, raggiungere posizioni materiali,
        conservare dignit&#xE0; di Cantone, anzi di &quot;Svizzera italiana&quot;.
        La comunanza etnica e culturale con la gran madre, l&apos;Italia, oltre a dargli
        l&apos;orgoglio di un&apos;antichissima e umanissima civilt&#xE0;, il ricordo
        di mezzo secolo di collaborazione al Risorgimento, gli affida poi delle
        responsabilit&#xE0; particolari, e dovrebbe dargli altres&#xEC; una
        sensibilit&#xE0; particolare.</font></p>
    </td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td>
      <hr noshade="" size="1">
    </td>
  </tr>
  <tr>
    <td align="center" valign="top">
      <p><font face="Verdana, Arial, Helvetica, sans-serif" size="1" color="#0000FF"><a href="thurer01.html"><b>indice
        libro</b></a><b> -<a href="battaglialibri.html"> indice sezione</a> - <a href="../archivio.html">archivio</a></b></font></p>
    </td>
  </tr>
  <tr>
    <td>
      <hr noshade="" size="1">
    </td>
  </tr>
</table>
<p align="center"><a href="../../index.html" target="_top"><img src="../ppplogoacz.jpg" width="61" height="95" border="0"></a><br>
  <font size="1" face="Verdana, Arial, Helvetica, sans-serif">sito di propriet&#xFFFD;
  della <a href="../../index.html" target="_top"><font color="#0000FF">Associazione
  Culturale Zivido</font></a><br>
  <font color="#0000FF"><a href="mailto:webmaster@aczivido.net">webmaster@aczivido.net</a></font></font></p>
</body>
</html>
