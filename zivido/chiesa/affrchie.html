<html>
<head>
<meta name="GENERATOR" content="Microsoft FrontPage 3.0">
<title>Gli affreschi esterni della chiesetta di S.Maria a Zivido</title>
<link href="/zivido/zivido.css" rel="stylesheet" type="text/css">

<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-656806-1', 'auto');
  ga('send', 'pageview');

</script>
</head>
<body bgcolor="#FFFFFF">
<table width="100%" border="0" cellspacing="0" cellpadding="0">
  <tr>
    <td align="left" valign="top"><img src="/zivido/images/zividologo.png" width="653" height="85"></td>
  </tr>
  <tr>
    <td>&#xA0;</td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td>&#xA0;</td>
    <td><h1>Gli affreschi esterni della chiesetta di S.Maria a Zivido</h1></td>
    <td>&#xA0;</td>
    <td align="center" valign="top"><img src="/colori/DFDF00.gif" width="2" height="100%"></td>
    <td>&#xA0;</td>
    <td>&#xA0;</td>
  </tr>
  <tr>
    <td width="1%">&#xA0;</td>
    <td width="70%" align="left" valign="top"><p>(...) Se l&apos;interno della chiesetta di S.Maria &#xE8; stato pi&#xF9; tardi ridipinto, sul prospetto esterno del piccolo edificio tutta una fitta serie di avanzi affrescati lascia immaginare la preesistenza di un&apos;animata decorazione pittorica per la cui data di esecuzione si &#xE8; pensato alla seconda met&#xE0; del Quattrocento: la cromia, che oggi appare quasi del tutto sbiadita, &#xE8; certamente ben diversa da quella degli inizi, quando la vivacit&#xE0; e il contrasto dei colori doveva modulare un vivido rivestimento pittorico, adatto anche per una visione a distanza, per chi veniva da lontano. Ai lati della finestrella di sinistra, sono appena visibili alcuni dettagli affrescati, verosimilmente relativi a rappresentazione di santi. Suggestiva ne &#xE8; la visiono offerta in una vecchia immagine fotografica - compresa in quell&apos;interessante nonch&#xE8; raro repertorio, pubblicato nel 1934, e gi&#xE0; dedicato ai Comuni della provincia di Milano - dove la fronte della chiesetta appariva maggiormente rivestita di intonaco, rispetto allo stato attuale. A un esame ravvicinato, oggi si intravede, in particolare, sulla sinistra, una testa aureolata, con veste rossa e manto giallo, forse piegato su una spalla, nonch&#xE8; una mano che regge, a quanto pare, la palma, simbolo del martirio: se ne intravede anche parte di una cornicetta affrescata di rosso e delimitata internamente di bianco, che, certo, racchiudeva l&apos;immagine, gi&#xE0; riconosciuta come una rappresentazione di santa (o, forse, piuttosto, per il tipo di mantello ipotizzato, un santo pellegrino, ossia S.Rocco, che era uno dei santi all&apos;epoca pi&#xF9; rappresentati, poich&#xE8; si riteneva proteggesse dal terribili flagello della peste, insieme a S.Sebastiano, forse gi&#xE0; affrescato, in simmetria, sul prospiciente lato).<br>
        La facciata di S.Maria della Nativit&#xE0; era quasi certamente decorata con rappresentazioni a carattere votivo, con affreschi disposti, forse senza un ordine molto preciso, l&apos;uno accanto all&apos;altro, gi&#xE0; esistenti per se stessi e racchiusi nei loro riquadri, senza tener conto della distanza, dell&apos;altezza, o dell&apos;architettura, come starebbe a confermare l&apos;esiguit&#xE0; dello spazio, gi&#xE0; dipinto, fra la stessa finestra e il portale. Nel contempo, la committenza di questi affreschi dovrebbe verosimilmente spettare ai proprietari della chiesuola, i Brivio, anche se non sarebbero da escludersi contributi da parte della pur esigua cerchia di devozione locale: purtroppo senza esiti ne &#xE8; stata la ricerca di qualche riferimento specifico, condotta negli archivi, sia locali, che della famiglia Brivio.<br>
        Simile aspetto di connessione fra la realizzazione artistica e la committenza sembra ugualmente documentato nella parete esterna di S.Maria, di lato a sinistra, dove appare una notevole sequenza di affreschi, leggibili, se pur molto rovinati, con qualche buona approssimazione. La breve parete dipinta &#xE8; infatti, parzialmente protetta da un portico, ora ampiamente ricostruito, che doveva servire anche al riparo di almeno due altaroli, attualmente scomparsi, ma gi&#xE0; situati all&apos;esterno della chieseta all&apos;et&#xE0; della visita pastorale, effettuatavi nel giugno 1573 dal cardinale S.Carlo Borromeo, che ne decret&#xF2; la rimozione.<br>
        E sar&#xE0;, ormai nel nostro secolo, un altro cardinale, lo Schuster che, altres&#xEC; visitando nel marzo 1941 anche la chiesetta di Zivido, la definir&#xE0; &quot;importante per le sue pitture che ne ricoprono le pareti cos&#xEC; interne, come esterne&quot;.<br>
        Secondo modalit&#xE0; anche allora diffuse, i dipinti sotto il portico di Santa Maria della Nativit&#xE0; appaiono, ugualmente, quali ex voto accostati l&apos;uno all&apos;altro, senza apparente relazione compositiva con qualli che li affiancano, e definiti nelle proprie cornici: nella parete unitaria, queste immagini sacre lasciano intravedere, ancora oggi, uno &quot;spazio&quot; di schietto sapore gotico-lombardo, in cui dovettero operare mani pittoriche diverse, ma con intervalli esecutivi adesso difficilmente intuibili. Nella scelta dell&apos;iconografia rappresentata, dedicata alla Madonna e a santi protettori - fra cui, proprio S.Rocco e S.Sebastiano - potrebbe essere oggi riconosciuta anche la testimonianza di una particolare relazione sociale, credibilmente legata alla famiglia Brivio, come risultato di una specifica devozione, o del desiderio di lasciare qualche traccia di s&#xE8;, nonch&#xE8; di far ricordare una persona, un evento, una famiglia.<br>
        Dall&apos;angolo nord est, sulla sinistra della parete, la Madonna in trono allatta il bambino, secondo un&apos;iconografia prevalentemente trecentesca, quindi di tipo verosimilmente arcaico gi&#xE0; all&apos;epoca di esecuzione dell&apos;affresco. Nell&apos;ampio riquadro seguente, ancora la Madonna con Bambino, seduta su un trono policromo, dalla struttura superiormente conclusa da un arcone, a sua volta delimitato, lateralmente, da due sottili pinnacoli gotici. Dei due santi, in piedi a fianco della Madonna, quello di sinistra potrebbe essere S.Rocco, o un santo cavaliere: forse S.Annibale, il cui nome &#xE8; uno dei pi&#xF9; ricorrenti fra quelli nella famiglia dei Brivio. Senza dubbio, invece, laltro santo affrescato &#xE8; riconoscibile in S.Sebastiano, rappresentato, come da iconografia tradizionale, ignudo e trafitto da frecce, queste ultime simboleggianti i dardi della peste. Segue un&apos;altra rappresentazione della Madonna col Bambino, stavolta affiancata da S.Giovanni Battista, con la spada e la pelle d&apos;agnello. Dal momento che il tema della Madonna col Bambino &#xE8; sino a qui rappresentato tre volte, pare difficile ipotizzare un&apos;esecuzione unitaria nel tempo: da quanto resta, comune ne &#xE8; il gusto pittorico, legato a una rappresentazione di tipo rigidamente frontale.<br>
    A mano diversa, come confermerebbe anche l&apos;inserto, tecnicamente ed esecutivamente variato, dell&apos;aureola in pastiglia, deve spettare il seguente affresco con un santo in abito monastico e reggente un pastorale: si tratta, credibilmente, di S.Bernardino, con il cui emblema del sole raggiato sar&#xE0; pi&#xF9; tardi decorato l&apos;interno della chiesetta. S.Bernardino appare dipinto senza quella rigida frontalit&#xE0; riscontrata negli affreschi precedenti, ed &#xE8; rappresentato dopo una finestra, sopra la quale si intravede uno stemma bianco diagonalmente percoro di rosso. A sensibilit&#xE0; ormai rinascimentale riconduce anche la finta lesena affrescata di rosso, con lunga decorazione interna a bianco girale, secondo un gusto aggiornato su cultura umanistica. Sia in questa lesena, che nel precedente stemma, il colore rosso non sembra costituire la tinta voluta dal pittore, bens&#xEC; apparirebbe cromia alterata dal tempo. Con modi simili a S.Bernardino &#xE8;, nuovamente, affrescata, nell&apos;ultimo riquadro la Madonna col Bambino, in ampio trono, fra quattro santi: a sinistra S.Annibale e S.Rocco, con l&apos;angelo, e a destra, coerentemente S.Sebastiano e figura con aureola, non riconoscibile.<br><br>
    G.B.Sannazzaro da <a href="../../attivita/zivlibro.html">&quot;Zivido, mille anni di storia. Dall&apos;alto medioevo alla battaglia dei giganti&quot;</a>, pp.109-111, Associazione Culturale Zivido, 1994</p></td>
    <td width="2%">&#xA0;</td>
    <td width="2%" align="center" valign="top"><img src="/colori/DFDF00.gif" width="2" height="100%"></td>
    <td width="2%">&#xA0;</td>
    <td width="23%" align="left" valign="top"><h1>Archivio Storico Fotografico dell&apos;Associazione Culturale Zivido</h1>
      <table width="100%" border="0" cellspacing="0" cellpadding="0">
        <tr>
          <td align="center" valign="top"><a href="largimage/chie06.jpg"><img src="chie06.jpg" width="36" height="48" border="0"></a><br><br><a href="largimage/chie07.jpg"><img src="chie07.jpg" width="38" height="48" border="0"></a><br><br>
            <a href="largimage/chie08.jpg"><img src="chie08.jpg" width="36" height="48" border="0"></a><br>
          <br>
          <a href="largimage/chie09.jpg"><img src="chie09.jpg" width="45" height="36" border="0"></a><br><br>
          <a href="largimage/chie10.jpg"><img src="chie10.jpg" width="43" height="35" border="0"></a></td>
        </tr>
      </table></td>
  </tr>
</table>
<table width="100%" border="0" cellspacing="0" cellpadding="0">
  <tr>
    <td valign="top"></td>
  </tr>
  <tr>
    <td align="left" valign="top">&#xA0;</td>
  </tr>
  <tr>
    <td align="left" valign="top"><img src="/colori/DFDF00.gif" width="100%" height="2"></td>
  </tr>
</table>
<p class="piepagina"><a href="../tuttozivido/tuttoziv.html">tuttoZivido</a> - <a href="santamar.html">indice chiesa</a> - <a href="/zivido/index.html">home</a> </p>
<p class="piepagina"><a href="../../index.html" target="_top"><img src="../ppplogoacz.jpg" width="61" height="95" border="0"></a><br>
  sito di propriet&#xFFFD; della <a href="../../index.html" target="_top">Associazione
                Culturale Zivido</a><br>
                <a href="mailto:webmaster@aczivido.net">webmaster@aczivido.net</a>
</p>
</body>
</html>
